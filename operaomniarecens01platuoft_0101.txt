PLATONIS APOLOGIAM SOCRATIS. 23

neque enim ad id argumentum publica accusatio re-
ferebatur, praesertim quum etiam vulgo de fabulis
deorum varie sentiretur atque existimaretur, ut cri-
minationis caussae vix inde repeti potuerint3 tacetur
item de cultu deorum popularium a Socrate non ne-
glect03 neque enim adversarii sacrorum neglectionem
ipsi crimini dederant, apertumque etiam erat omni-
bus, eum virum, qui teste Xenophonte Memor.
I. 1. 2. suam deorum⁴ venerationem paene quotidie
palam fecisset, quique in ipsa defensione sua ean-
dem identidem esset testatus (ut p. 20. E. sqq. p. 29.
A - 30. A), isto quidem nomine nullo pacto pu-
blice accusari posse. Illud unum igitur· in discepta-
tionem vocatur, unde accusatores speciosam accusa-
tionis suae caussam et rationem sumsissent, siqui-
dem vulgo deorum numen de medio tollere et popula-
rium deorum contemtum fovere putabantur, qui phi-
losophando occupati rerum naturalium rationes rima-
rentur atque sophisticis studiis dediti essent. Ita-
que primum quidem denuo asseveratur Socratem
Anaxagorae placita, quibus ille deos populares in
vires naturae et corpora mundana commutavisset di-
vinitate sua plane spoliatOS, neutiquam esse ample-
xum. Quod quidem verissime de Socrate affirmari,
iam in superioribus satis ostendisse videmur. Deinde
vero ad id acceditur, quod etsi Socrati utique erat
proprium et peculiare, tamen item cum philosophia
arctiorem quamdam habere visum est necessitudinem,
quod nimirum sibi identidem affirmaverat adesse dae-
monium. Quod quidem nomen quum esset ambi-
guum, siquidem vere iudicante Aristotele Rhetor.
Π. 23. ξ. 8. τι) δαιμόνιον οὐδέν ἐστιν ἀλλ’ ἢ (i. e.
nisi) θεὸς ἢ «θεοῦ &oyem accusatores fraude
callidissima Socratis δαιμόνιον substantive pro nu-
mine divino acceperant adeoque ipsi numero plura-
tivo καινά δαιμόνια affluxerant, quo magis videretur
expulsis diis popularibus publice sancitis novos in
civitatem deos introduxisse. Adversus hanc igitur
criminationem Socrates deinceps sese ita defendit, ut
δαιμόνιον istud quorsum pertineat et quam vim ha-
beat ad demonstrandam suam ipsius deorum venera-
tionem atque pietatem, luculente doceatur. Ostendi-
tur enim primum quidem ipsum τὸ δαιμόνιον non
intellexisse deum, sed divinum quiddam. Huc

