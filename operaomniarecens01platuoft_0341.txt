’ AD PHAEDONEM, 5

exsisterem, sed ut animum meum religione quadam exsolverem.
Nam cum superiore vitae tempore, tum ex quo in carcere hic
versatus sum, saepe mihi apparuit somnium, quod me iuberet
facere et tractare musicam. Iam cum per totam vitam
philosophiam, quippe quae esset musica praestantissima, tra-
ctassem, nunc etiam carmina facere conatus sum, si forte
somnium illud divinum hoc a me fieri vellet. Itaque composui
hymnum in laudem ApolliniS‚ cui hi dies festi sacri sunt, sed
cum me imparem esse sentirem fabularum inventioni, Aesopi
fabulas in versus redegi. Hoc igitur, mi CebeS‚ Eveno nuntiabis
eumque meo nomine cohortaberiS, ut me quam primum sequa-
tur. Abeo autem hodie; ita enim Atheniensibus visum est. Ea
vero responsione offensus Simmias ThebanuS‚ quale tandem
istud est, inquit, quod Evenum facere iubes? Neque enim ille
is mihi videtur, qui te lubens ad inferos secuturus sit. Cui So-
crateS, nonne EvenuS, respondit, est philosophus? Illo autem
hoc affirmante, igitur-neque Evenus, inquit, mortem refugiet,
neque quisquam aliuS, qui quidem philosophi nomine dignus
videri velit. Quamquam hoc nolim ita a vobis intellegi, ac si
illum iuberem sibi manum inferre3 hoc enim verissime nefas
iudicatur 1).

Atqui, respondit SimmiaS‚ haecine inter se pugnare, quae
tu dicis, appetendam quidem esse mortem, nec tamen cuiquam
licere se ipsum interimere? Ego certe quamquam nuper in
patria mea audivi Philolaum, nobilem Pythagoreum, eadem,
quae tu dicis, dictitantem, tamen nunquam huius sententiae
rationes plane potui cognoscere aut perspicere. Quare si tu illas
explicare uberius et confirmare certius posse tibi videariS, age
nobis noli invidere ea, quae dicenda habeaS. His auditis Socra-
tes se paratum ostendit ad exponendas rei rationes, quas in
promtu haberet, quas tamen se non ipsum repperisse dixit, sed
fando ab aliis accepisse. Mirum ver0, inquit, non iniuria alicui
videatur, quod antea dictum est, etiam iis hominihUS, qui mor-
tem tamquam bonum aliquod expetant, nefas esse sibimet ipsis
hoc heneficium tribuere, sed exspectare eos debere, donec alius
eodem ipsos afficiat. At enim vero habet illa sententia certe
idoneas rationes. Nam homines in hoc corpore a deo immortali
quasi in carcere quodam inclusi sunt, ex quo iniussu summi
imperatoris nemini aufugere licet; atque persuasi mihi penitus
esse numen divinum, quod hominum curam gerat, eiusque nu-
minis homines esse servos atque ministros. Quocirca nobis non
licet nostro arbitratu ex hac vita discedere, sed exspectandum,
donec ipse deus nos liberet atque hinc discedendi necessitatem
immittat. Ad haec autem Cebes, ista quidem si vera sunt,

1)P.6OB—-61D.

