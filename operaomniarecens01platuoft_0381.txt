 

 

 

’ AD PHAEDONEM. 45

praecepta 1), ut facile appareat, priusquam accedatur ad re-
fellendas Simmiae ac Cebetis dubitationes, sicuti universi dia-
-logi descriptio et conformatio tulit, denuo subiungi superioribus
adhortationes quasdam ad retinendum sapientiae studium. Et
se quidem fatetur, id quod non sine urbana sophistarum cavil-
latione dicitur, similem iam videri posse contentiosis et pervi-
cacibus istis litigatoribus, 'qui quidquid statuant id pertinaciter
etiam ab aliis pro vero probari velint, quandoquidem in eo con-
stanter perseveret, ut animos immortales esse existimet. At
enim vero se non tam id agere dicit, ut aliis omnibus ita esse
persuadeatur, quam hoc potiuS, ut sibimet ipsi res quam maxime
certa et explorata habeatur. Sed hanc quidem ignorantiam non
semper duraturam esse, sed fore, ut paullo post evanescat.
Mortem scilicet suam prope instantem significat, qua speret sese
aliquando ab hac iudicii fluctuatione liberatum iri.

His vero adhortationibus ac praeceptis tamquam impru—
dentes traducimur ad ea, quae deinceps de immortalitate disse-
runtur dialectice. Etenim haec omnia cum ex una idearum
‘ratione repetita sint, legentes profecto iis, quae Socrates de
rationis in talibus quaestionibus recte utendae necessitate dispu-
tat, elegantissime ad ea informantur, quae in postremo immor-
talitatis argumento diligenter animadvertenda sunt. Sequitur
enim dehinc nova quasi fabulae parS, qua tandem id agitur, ut
recta ratio tamquam ad summum humanae scientiae et cognitio-
nis fastigium enisa immortalitatis causam obtineat superatisque
materialismi et sensualismi, qui hodie vocatur, dubitationibus
omnihus victrix evadat.

Orditur igitur Socrates disputationem adversus ea, quae
contra ipsius rationem in medium sunt allata ac primum qui-
dem SimmiaS‚ qui animum harmonia quadam conti-
neri voluerat, acutissime refellitur tribus argu-
1nentationibus2). Nam primum ex vita animorum superiore
demonstratur animum non esse posse harmoniam„ propterea
quod haec ex iis demum rebus oriatur, quae iam ante ipsam ex-
stiterint, animus autem corpore iam prius fuerit. Deinde ipsius
harmoniae vim et naturam ostenditur eam esse, quae cum animi
indole ac virtutibus minime conveniat3). Denique etiam ex mu-
tua animi et corporis coniunctione perspicuum esse monetur
animum eumque maxime prudentem in homine dominari atque
corporis perturbationibus et cupiditatibus neutiquam semper
obsequi, sed saepissime resistere; id quod in animum certe

 

 

1) Pag. 89 C -— 91 C.
2) Cap. XLI. in. — XLIII. extr., pag. 91 O — 95 A„
3) V, nos ad pag. 92 Ε, .

