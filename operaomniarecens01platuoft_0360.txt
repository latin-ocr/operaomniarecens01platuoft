24 PRbLEG-OMENA

scientiae firmitatem explicata omnis philosophiae sit principium,
eius rei non attulit instas causas. Quatenus enim immortalitatis
spe et fiducia omnis ipsius philosophiae perfectio absolvatur, id
minime ostendit neque Socratis philosophi mortem commentan-
tis imagine ullo modo declaravit.

Sed veniamus tandem ad eam sententiam, quam nuper
Franc. Susemihlius1) defendit. Persuasum vero etiam illi
est de interiore Phaedonis ac Symposii necessitudine, nec tamen
cum aliis, de summa operis qui inde iudicii sui rationes repeti-
erunt, usquequaque consentit, quippe cum Platoni in Phaedone
exarando id potius fuisse propositum censeat, ut illustranda ani-
morum immortalitate animi vis atque natura eiusque cum ideis
pariter atque cum rebus spectabilibus coniunctio et necessitudo
aperiretur et quasi recluderetur2). Quod igitur Steinhartus iu-
dicavit uni maxime dialecticae disputationis parti esse proposi-
tum, ut animo utpote ideae vilae tenaci et participi atque idea·
rum rerumque sensibus subiectarum interpreti et conciliatori
vitae sempiternitas vindicetur, id ille omnino ita accepit, ut non
modo omnem disputationem in animi vi ac natura illustranda
versari iudicaverit, quippe cum iude tota dialectica, ethica et
physica suspensa sit, verum etiam in ea re principale libri ar-
gumentum et consilium cerni statuerit, cui imago philosophi in
mortis commentatione defixi tamquam subiecta et accomodata
sit. Sed est illud profecto eiusmodi, ut Phaedoni attribuatur,
quod multo latius pateat, quam quod conveniat argumente, in
quo disputatio libri revera versatur. Nam vim et naturam animi
in hoc libro manifestum est non totam atque integram exquiri,
sed eatenus tantum illustrari, quatenus id instituta de immorta-
litate disputatio exegerit. De dialectices autem atque ethices et
physices cum animi cognitione necessitudine ibi adeo non expo-
nitur, ut iste quidem philosophiae locus vix leviter attingatur.

En igitur habes iam varias criticorum de Phaedonis ultimis
consiliis ac rationibus sententiaS, nostra memoria in medium
allatas, Quae quot et quantis obnoxiae sint dubitationibus, ex
iis, quae a nobis exposita sunt, facile intellegitur. Quominus
igitur recentiorum criticorum iudiciis protenus accedamus, ma-
xime haec officiunt. Primum enim illi non pauca ad argumen-
tum et consilium Phaedonis retulerunt, quae in hoc opere aut
plane non tractantur aut leviter tantum attinguntur, ut potius

1) Prodromus platonischer Forschungen, pag. 3 sq. Die geneti-
sche Entwickelung der platonisehen Philosophie. Vol. I. pag. 464 sq.

2) Genet. Entwickel. Ι. p. 466: „Die waler& Aufyczbe cles Ge-
sprci‘clzs ist· also die, die Unsterbciclzkeit oder die Ontoloyie der Seele
als den Knotenpunkt zwisclzen der Dialelccilc anf der einen und der·
Etkilc und Physilcg³auf der andern Seite darzustellen.“

