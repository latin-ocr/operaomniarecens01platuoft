  

wrvfflfflfflmw ι “ ’ ·’ ’ ’

n. 189. inscriptum putaveramus, vel ex iis intellegi poterit, quae
ad Apologiam et Critonem inde (mutavimus,

Restat, ut narrandum sit Christo phorum Eberh.
Finckhium nuper novo sibi munere homines litterarum Grae·
carum studiosos devinxisse, quippe qui tandem ex bibliotheca-
rum latebris in publicam lucem protraxit Olympiodori
, 'Scholia in Platonem atque doctis commentariis instructa
edidit Heil bronnae sumtibus J. Ulr. Sandherr 1847. 8.
Quem quidem librum Phaedonis lectoribus omni, qua par est,
diligentia legendum commendamus.

h) De editionibus Phaedonis.

De editionibus Phaedonis una cum reliquis Platonis operi-
bus factis dictum est in exitu praefationis ad Platonem Vol. Ι.
S. Ι. p. LXVII sq. et p. 46 sq. Itaque superest, ut hoc loco libri
editiones separatim factas easque his temporibus dignas men-
tione recenseamus, Quo nomine imprimis memoranda sunt haec
opera. '

Platonis dialogi quinque, Erastae, Euthyphro,
Apologia, Crito, Phaedo, Graece et Latine cum notis
Nathan. Forsteri. Oxonii 1745. 8. Iterum ibidem 1752. 8.
Refert textum Stephani cum brevibus commentariis pro illis
temporibus admodum doctis et elegantibus.

Platonis Euthyphro Apologia Socratis Crito
Phaedo Graece ad fidem codd. mss Tubing. August. alio-
rumque et librorum editorum veterum recensuit emendavit ex-
plicavit loh. Frider. Fischerus Lipsiae 1783. ed. tertia.
Continet praeter diligentem lectionum vet. ed. et codd. Tubing.
et August. recensum interpretationem singulorum verborum et
enuntiatorum grammaticam eamque satis accuratam.

Platonis Dialogi treS, Phaedo, SophisteS, Pro-
ta goras, Emendavit et annotatione instruxit Lud. Frid.
Heindorfius. Berolini 1810. 8 mai. Continet verborum et
sententiarum interpretationem subtilissimam, ita ut imprimis
dictionis Platonicae ratio ducatur, rerum autem ipsarum atque
argumenti universi operis cura fere neglecta sit.

’ Platonis Phaedon. Explanatus et emendatus prolego-
menis et annotatione Danielis Wyttenbachii. Lugduni Bat.
1810. 8. Textus est Stephanianus in commentariis hic et illic
emendatus; commentarii versantur tum in verborum tum in re-
rum explicatione adhibitis imprimis recentium Platonicorum
opibus; prolegomena autem elegantissime scripta illustrant Pla-

tonis placitum de immortalitate atque locum philosophiae, qui ,

est de animi simplici natura et immortalitate. Repetita est libri
editio Lysiae a. 1825„ aucta supplementis annotationis ab ipso
Wyttenbachio in Miscellaneis Doctrinae sive Philomathiae Libr. 111.

