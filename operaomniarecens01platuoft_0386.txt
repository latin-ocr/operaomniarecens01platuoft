50 ’ PRoLEeoMENA

(ἀθάνατον), quemadmodum id, quod ideam paris non recipiat,
impar dicatur. Deinde concluditur hoc, animum omnino interi-
tus esse expertem (ἀνώλεθρον), quandoquidem, si quidquam
aliud, certe illud, quod immortale ac sempiternum habeatur,
dissolutione et interitu liberum putari oporteat, id quod dei et
ideae vitae commemoratione confirmatur. His vero ita explora-
. tis concluditur appropinquante morte mortalem quidem hominis
partem interire, sed partem eius immortalem interitu immunem
manere ideoque perpetuo esse duraturam. ’

Haec igitur Socrates de ultimo immortalitatis animorum
argumento. Cuius quidem explicatione philosophus tandem rem
eo provexit, ut iam ad summum culmen ac fastigium omnis
philosophiae educti videamur. Prohavit enim firmavitque fidem
immortalitatis etiam ex ultimis rerum principiis vel ideis, qui-
bus ipsius iudicio nihil est in philosophia gravius aut celsius
eamque rationem suam, qua hinc potissimum in ea re demon-
stranda profectus est, dixit ὑπόθεσιν, propterea quod eam
principii loco posuit. Tribuit autem Plato huic postremo argu-
mento sanequam plurimum. Id quod clarissime ex eo perspici-
tur, quod illud non modo ultimo loco posuit, verum etiam tale
voluit esse, cuius vi et gravitate omnes dubitationes et contro-
versiae de immortalitate excitatae plane summoverentur. Nec
profecto quisquam recte infitias iverit pondus eius atque mo-
mentum ad litem dirimendam utique esse gravissimum, ut non
temere hinc etiam Augustinus1) profecerit, cuius cum dispu-
tatione conferri poterit etiam locus Ciceronis e Phaedro expres-

 

sus2). Nam uhi Platoni concesseris, quod ex doctrinae suae ’

ratione statuit, ideas revera esse iisque contineri eius quod per
se constet vim ac naturam ac praeterea largitus fueris animum
necessario vitam sibi adiunctam habere eiusque participatione
carere non posse, certe vix reperies quod in summi philosophi
argumentatione moleste feraS, nisi forte illud ipsum reprehen-
deriS, quod animum vitae esse participem sumserit potius arbi·
trio su0, quam idoneis demonstraverit rationibus, At nimirum
videtur philosophus hoc ideo posuisse, quia remita se habere
tum ex superioribus immortalitatis argumentis intellegi licuit,
tum abunde demonstratum est in Phaedro 3), quem dialogum
non ita multo ante Phaedonem in vulgus editum esse perquam
est verisimile. Quod vero Strato⁴)‚ G ottleberus5), Tenue-

1) De immort. anim. ἓ 14 sq.

2) Tusa. Ι. 23.

3) Pag. 245 A sq. Eiusdem rei demonstrationem etiam postea
subtiliter instituit in Lg. X. p. 895 E, 896 Α.

4) Apud Olympiod. p. 150 ed. Finckh.

5) Animadvers, in phaed, p. 196.

