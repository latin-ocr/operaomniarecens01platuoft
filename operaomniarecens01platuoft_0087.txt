PLATONIS APOLOGIAM SOCRATIS. ε)

turpitudinem tamquam oculis cernant, tamen ipsam
non refu iant, sed mortem potius vitent, quae tamen
num in onis an in malis ducenda sit, minime ab
ipsis exploratum habeatur. Itaque graviter denique
asseverat, sc quidem, si ipsi ea conditione impunitas
concedatur, ut in posterum alios explorare aut coar—
guere intermittat, non esse commissurum, ut munus
sibi a Deo mandatum derelinquat, sed paratum esse
contemto mortis periculo ad gravissima quaeque mala
subeunda atque toleranda, slquidem sibi plane per-
suasum sit, nullumdum civibus suis bonum contigisse
maius quam suum erga deum obsequium, quo ad
animi quam optime formandi curam et virtutis stu-
dium graviter excitentur atque impellantur (p. 27. E.
—- 30. Β.). Praeterea iudices etiam illud admonet,
se condemnato futurum esse, ut non tam ipse quam
potius Athenienses gravi poena afficiantur. Se enim
a Deo Atheniensibus datum esse, quo recta consilia
monerentur, propter pravitatem castigarentur, denique
, ad meliorem frugem perducerentur3 non facile au-
tem eventurum esse, ut alter eiusmodi monitor et
hortator iis obtingat. Divinitus vero sese urbi mis-
sum esse vel ex eo apparere arbitratur, quod neglecta
re familiari perpetuo vixerit in maxima paupertate,
illud agens unice, ut virtutis et sapientiae caussa iu-
varetur ac sustentaretur (p. 30. C. — 31. Β.). -- His
vero expositis ad vitam publicam suam transgreditur.
Mirabile enim multis visum iri dicit, quod quum pri-
vatim singulis prodesse studuerit, tamen publice civi-
tati consulere noluerit. Cuius rei caussam repetit a
daemonii admonitione, qua semper a publicorum ne-
gotiorum administratione avocatus sit atque deterri-
tus. Nec vero se dubitare profitetur futurum fuisse,
ut, si olim ad rempublicam accessisset, dudum morte
esset mulctatus. Neminem enim, qui recte iusteque
agat, in tali civitate salvum et incolumem posse eva-
dere, nisi vitam degat privatam3 sese autem semper
iustitiam et honestatem etiam in publicorum munerum
,administratione luisse sequuturum, vel ex eo intelligi
debere, quod olim et democratia vigente iniustis
populi consiliis restiterit et sub triginta virorum im-
perio tyrannorum minis nihil tribuerit et concesserit
(p. 31. C. -- p. 32. E..) His addit, nec discipulis
suis privatim quidquam iniusti umquam a se permis-

