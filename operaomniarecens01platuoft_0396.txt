 

60 PROLEGOMENA

valet quam mentis ratiocinationes omnes quamvis subtilissime
excogitatae.

Atque eodem valet etiam praeconium Phaedonis,
quod in altera epilogi parte δραματικῶς subiunctum videmus.
Vir enim sapientissimus et cognitione veritatis et studio virtutis
adeo dicitur excelluisse, utnon modo, si cum aequalibus suis
comparetur, longe praestantissimus iudicari debeat, sed etiam,
si per se spectetur, sapientiae et iustitiae tamquam summa per-
fectio in ipso eluxisse videatur. Talis igitur vir tali ingenio ac
talibus moribus praeditus cum isto modo mortem obierit, certe
consentaneum est hinc quoque patescere, quod cum totius libri
argumento atque consilio sane coniunctum est arctissime, virum
vere sapientem atque iustum non modo ipsum hono fidentique
animo mortem oppetere, sed etiam spem immortalitatis in alio-
rum animis exemplo suo certissime confirmasse.

 

CAPUT VI.

DE TEMPORIBUS LIBRI NATALIBUS. DE DIALOGI
HABITI {AETATE

Sunt Phaedoni temporiS, quo ortus sit, notae evidentes
plane nullae impressae. Itaque res ad meram redit coniecturam.
Et plurimi quidem quondam in ea fuerunt sententia, ut eum
putarent non ita multo post Socratis obitum et scriptum et edi-
tum esse, quam sententiam nostra aetate amplexi sunt etiam
D. Wyttenbacliius¹)‚ Fr. Astiu's2) et l. Socherus3).
Censuerunt enim imaginem Socratis morientis non potuisse
tempore opportuniore depingi, quam quo haud ita pridem fato
defunctus esset, quam rationem etiam illud non mediocriter
firmare videtur, quod narratio de ultimis Socratis factis atque
dictis tam est accurata, tam vivida, tam copiosa, ut recenti ali-
cui nuntio de re nuper demum gesta utique longe sit simillima.
Quam ob rem qui ita statuerunt, Phaedonem adeo putarunt
etiam arctiore quodam necessitudinis vinculo cum Critone et
Apologia contineri, quippe qui libri pariter in nobilitandis ulti-
mis Socratis dictis et sactis versentur.

Sed huic quidem sententiae non pauca sunt quae plurimum -
officiant. Nam etsi non ita multum tribuendum sit rationibus
eorum, qui cum Schleiermachero4) librum idco censuerunt

1) Ed. Phaedon. p. 298.

2) Platons Leben u. Schriften p. 26 sq.

3) Ueber Platons Schriften p. 79 sq.

4) Platons XVerke. 11.Thl. 3. Bd. (Einleitung zum Phaid.)‚
ΙΙ. Thl. 2. Bd. (Einleitung zum Gastmahl).

