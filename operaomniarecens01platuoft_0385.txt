ηψπ · a, ¹ *A ἡ τἛτνΜψξςηςτῗΓῆξ-ρκὶ *.¹}¹*‘,' ..Ἃ-,λῳ j''¹ .
, w .·,.;ῑ 1³:25³- ,ηπ , ’ =.

  

AD PHAEDONEM. 49

Atque his ita expositis tandem acceditur ad ultimum im -
mortalitatis argumentum1), quod superiore sermone
tamquam praeparatum est. Ducitur igitur illud ex idea
vitae animo propria ita quidem, ut argumentatio secundum
principium contradictionis tum rectae tum obliquae, quod hodie
dialectici appellant, instituatur. Probatur enim animum ideo
esse immortalem atque omnis interitus expertem, quia τὸ εἶδος
ipsiuS‚ hoc est ipsa animi vis et natura per se considerata ideam
vitae in se inclusam teneat, quandoquidem omnia sint vi idea-
rum id ipsum, quod sint. Quam quidem disputationem ut plane
intellegamuS, meminisse iuvabit Platonem ideas suas non von
luisse meras esse mentis notiones, sed species rerum absolutas
omnem earum vim aeternam in se continentes et natura quidem
sua constantes et immutabiles, sed easdem cum inter se tum
cum rebus adspectabilibus eadem necessitudine coniunctaS, qua
notiones generum et formarum menti humanae inditae inter se
,coniunctae sunt. Enimvero spectavit ille ideas et λογικῶς et
μεταφυσικῶς, quandoquidem Socraticam mentis notionum ex·
plorationem cum ente Eleaticorum et rigidis immotisque Mega-
ricorum ideis scite in unum coniunxit. Quam doctrinae partem
subtiliter illustravit in Sophista, Politico et Parmenide , qui libri
sine ulla controversia existimandi sunt iam ante Phaedonem
litteris consignati esse. ⁴

Argumentatio autem, qua nunc immortalitas
animorum confirmatur, nostrorum morem ubi se-
quimur, huc fere re'dit. Notiones contradictorie oppositae
sese invicem excludunt. Iam vero vita et mors habent opposi-
tionem contradictoriam. Ergo vita et mors sese excludunt invi-
cem. Quod tamen secundum Platonis rationem ita est intelle-
gendum, ut vitae et mortis notiones pro ideis h. e. naturis vera
essentia praeditis accipiantur. Huic vero ratiocinationi adiungi-
tur continuo altera eaque haec: Etiam formae (species vulgo
appellant) generi alicui, quod habet contradictoriam oppositio-
nem, subiectae non ferunt vel suscipiunt generis sui ideam con-
trariam h. e. formae sive species notionum generalium non
recipiunt notas suis generibus contrarias, lam vero animi notio
subiecta est notioni sive ideae vitae, quandoquidem illa sine hac
cogitari non potest h. e. quia animus est vita, ita ut illi vita
praedicati loco attribuenda sit. Sequitur igitur, ut animus mor-
tis notionem (vim et naturam) prorsus excludat. His vero ita
conclusis adduntur denique, quae ad absolvendam argumenta—
tionem vel verborum causa visa sunt necessaria. Ostenditur
enim acutis conclusiunculis per soritem accumulatis primum
quidem animum utpote mortis expertem item esse immortalem

1) Cap. L-LVI.‚ pag. 102 A -- 107 Β.
PLAT. ΡΠΑΕΙ). 4

