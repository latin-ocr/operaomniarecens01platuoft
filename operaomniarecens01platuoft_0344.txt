8 PROLEGOMENA

illam nobiscum communica. Ego ver0, inquit SocrateS, faciam
quod petitis; neque enim exiguum hoc, quod mihi’ superest,
vitae tempus melius collocare possim, quam si de hoc gravissimo
loco sapientiae quid mihi videatur vohis exponam 1).

Et primum quidem videamus eam rationem, quae ultimae
antiquitatis confirmatur testimonio, Dicuntur enim animi nostri
hinc ad inferos et inde vicissim in humana corpora transgredi
ac veluti in orbem ex inferis ad superos et a superis ad inferos ,
migrare. Quae sententia si vera est, de animorum immortalitate
dubitari non poterit. Confirmat autem illius sententiae veritatem
hoc maxime, quod in universa rerum natura hanc videmus
legem constanter dominari, ut contraria ex contrariis oriantur,
veluti cum maius oritur ex minore, tardum ex veloci, firmum
ex infirmo, calor ex frigore et vicissim. Eadem igitur necessi-
tate inter se coniunctas esse mortem et vitam sponte consequi·
tur, ita ut ex vivo fiat mortuus et vicissim ex mortuo vivuS.
Sed age, rem diligentius etiam consideremus, Itaque quidquid
mutatur, id in alium statum transire manifestum est. Continetur
autem omnis mutatio triplici condicione; nam primo res mutata
ex aliquo statu, in quo antea fuerat, discedit, deinde eadem ad
aliud quiddam transit, denique pervenit ad aliquem statum, in
quem antea tendebat. Veluti si quis dormit, is ex vigilia in
somnum transiit. Inter somnum autem atque vigiliam inter-
iectum est illud, quod vocamus obdormiscere. Unde intelle-
gitur, quam sit verum quod diximus de triplici cuiusque muta-
tionis condicione. Eadem ratio est si quis vicissim ex somno
redeat ad vigiliam; nam priusquam ipsa vigilia incidit, illud
locum habeat necesse est, quod expergisci vocamus. Cum
vero haec lex per totam rerum naturam valeat, eum, qui in
hanc vitam intret, necesse est illam permeare quasi condicio-
nem, quam nasci dicere solemus, eum ver0, qui mortuus sit,
moriendo ad illum statum pervenisse. Quae cum ita sint,
animum moriendo non exstingui, sed in alium statum transire,
facile est ad intellegendum. Nam quominus existimemus na-
turam altera sui parte quasi claudicare, cum illud, quod mo-
riendo respondeat quodque ex inferis redire vocamUS,
non eveniat, hoc maxime impedit, quod sublata rerum genera-
tione reciproca paullatim tota rerum natura quasi rigesceret et
consumeretur. Veluti si illud tantum eveniret, quod vocamus
obdormiscere, neque locum haberet contrarium, quod ex-
pergiscimur, omnia ad extremum perpetuo premerentur
somn0. Eodem igitur modo de eo, quod moriendo est con-
trarium, iudicari convenit. Nam si onmia morerentur nec quid-
quam denuo in vitam rediret, ad extremum omnia forent emor-

 

nasae-wo.

 

