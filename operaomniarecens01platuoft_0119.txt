PLATONIS APOLOGIAM SOCRATIS. 41

rato et inimico erga eum fuisse, qui studio vere
{nudabili caussam magistri pro viribus sustentare vo-
luisset, ut ipsum ideo etiam haberet ludibrio et iner-
tiae crimine oneraret. Quamquam ipse postea artem
illius ¹rationemque propterea improbavit, quod philo-
sophandi subtilitate atque sublimitate prorsus desti-
tueretur. - At nimirum istud quidem de celeberrimo
rhetore iudicium longo demum tempore post exprom-
sit, quum ex primis itineribus in patriam reversus
philosophiam in Academia docere constituisset, quippe
tum sibi faciendum ratus, ut rhetoricam cum philo-
sophia quasi in certamen committeret, et, Lysiae
exemplo ob oculos posit0, luculentius demonstraret,
quam' vana esset et inanis laus artificialis istius elo-
quentiae, quae licet sese mirum quantum iactaret,
tamen artis ratione plane carere iudicanda esset.
Id quod ab eo in Phaedro ita factum esse in vulgus
notum est, posteaquam iam antea in Gorgia et in
loco nobilissimo Theaetet. p. 172. ·C-—177. Β. osten-
derat eloquentiam vulgo in⁴ foro et in populi concio-
nibus regnantem non ad probitatem atque honestatem
sed ad gratiam et voluptatem comparatam esse. Quae
quum ita sint, nos quidem aperte fatemur in ea esse
sententia, ut Lysiam a Platone scriptione Apologiae
petitum esse nulla ex parte verisimile esse cen-
seamus.

Atque haec quidem hactenus· Superest, ut pau-
cis quaerendum sit de tempore, quo Apologia
Platonis litteris consignata et in lucem publicam
emissa sit.

Videntur verox origines eius incidere in tempora
non ita multo post Socratis obitum insecuta. Cuius
sententiae argumenta siqui requirant, sunt illa prope
in medio posita. Nam primum quidem vix est cre-
dibile, Platonem tale pietatis monumentum, quale hoc
est, longiore demum tempore ost obitum Socratis
elapso conditurum fuisse, quod) certe consentaneum
est iam tum ab eo fuisse compositum, quum recens
adhuc dolor esset ex magistri morte susceptus re-
censque indignatio, quam fatorum iniquitas atque
temporum iniuria excitavisset. Deinde illud quoque,
quod Athenienses brevi post Socratis condemnationem
facti poenitentia invasisse narratur, de quo supra ex—
posuimus, certe fuit eiusmodi, ut philosophum im-

