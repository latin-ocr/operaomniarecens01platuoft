· ι '3 Τ, ἲ ἤέἾιῬ Ἵῑζ( u {2¹2 ’“’”’,““ ι”,ἕ * ssf‘rss'fflsssffssffi'JIJF-‘t‘ R ὶῗᾞ(ἣ ’ξΞᾹὲΓ
, ‹ , , - ,a ... ¹- . 3· ν’,Ἡ 'w- ,2¹ ‹su—⁷1, 35¹⁴* ,
> f , η h„ ,

 

36 PROLEGOMENA

efficitur eum, qui per totam vitam in mortis meditatione versa-
tus sit, mortem appropinquantem non modo non horrere, sed
etiam laetum exspectare. Quin etiam intellegi inde posse doce-
tur eum, qui non aequo tranquilloque animo mortem subeat,
philosophi nomine esse indignum; eum vem, qui tali mente et
animo praeditus sit, etiam verum ac germanum esse virtutis
cultorem, qui virtutem ita exerceat, ut ipsam spretis omnibus
emolumentis et iucunditatibus pro animi purgatione quadam
habeat, qua ad vitae beatae olim post mortem futurae idoneam
participationem instituatur.

Haec igitur summa est disputationis loco satis memorabili
copiosissime pertractatae, quacum contendisse non inutile erit
descriptionem sapientis ex huius vitae tenebris ad similitudinem
cum deo eluctari gestientis, quae legitur in Theaeteto ¹). Inde
vero nullo negotio perspicietur scite atque eleganter hic transi-
tum ad immortalitatis quaestionem ita factum esse, ut simul
tamquam praevium quoddam eius argumentum ostensum sit e0,
quod spem futurae beatitatis ad philosophiam nomine suo di-
gnam utique necessario requiri demonstratum cst. Comparata
autem omnia sunt ad quaestionem libri primariam, quae in im-
mortalitate animorum confirmanda versatur, quandoquidem vel
viam ad illam muniunt vel quantam vim spes immortalitatis ha-
heat ad vitam sapienter honesteque degendam luculentissime
patefaciunt.

[am vero his ita disputatis tandem ad dialecticam rei
disceptationem perducimur, quandoquidem deinde etiam
clarius evidentiusque edocemur, quidnam illud sit, de quo po-
tissimum agatur, proposita etiam animi immortalitatis definitione
maxime perspicua, ut facile appareat Platonem hic diligentissi-
me observare quod ipse in Phaedro praecepit, omnem cuiusque
rei disputationem exordiendam esse a definitione eius rei, de qua
sermo futurus sit. Cebes enim posteaquam Socratis sententiam
accepit, ipse quoque eam assensione sua comprobat, sed tamen
ita comprobat, ut etiam demonstrandum esse arbitretur ani-
mum post mortem quoque manere superstitem et
usque vi vitali atque intellegentia (sui conscientia cum
cognitione coniuncta) praeditum esse. Qua definitione certe
nihil potest esse luculentius. Iudicatur enim animorum immor-
talitas non in eo tantum posita esse, ut animorum vis vitalis non
exstinguatur, quemadmodum in adspectabili rerum natura nihil
quidquam penitus interit, sed omnia tantummodo mutantur, sed
potius in eo contineri censetur, ut animi in sempiternum tem-
pus vigeant usque propria vi sua atque φρονήσει h. e. scientia
et intellegentia <sui scientia) praediti. Quam quidem Platonis

1) Theaet. p. 176 B sq. Proleg. ad Phileb. p. ΧΧΙΧ,

