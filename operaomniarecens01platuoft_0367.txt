AD PHAEDONEM. 31

Phaedone, ubi gravior aliqua dialecticae quaestionis pars vel
suscipitur vel absoluta est, eo modo verba facit, ut virtutis et
sapientiae rationes intueatur, animos amicorum ad desperatio-
nem abiectos erigat et tranquillet, causam dubiam et ancipitem
divinae iustitiae pie confisus tueatur adeoque quasi numine di-
vino instinctus suturam animorum vitam auguretur, denique ut
iis, quae dialectico acumine disseruntur, etiam interiorem animi
assensionem conciliet. Hac igitur ratione scite profecto excogi-
tata Plato effecit, ut, quemadmodum in ‘tragoediis cantica chorica
et orationes agentium personarum alternis vicibus sese exci-
piunt, ita etiam in Phaedone duplicia quasi elementa operiS‚
altera ethica ac suasoria, altera dialectica, discernantur, ex
quibus universus liber ad fabulae alicuius scaenicae similitudi-
nem sit composituS, ornatu scaenico potissimum ab ultimis So-
cratis satis extremaque fortuna adscito,

Quae quidem ubi tenemUS, non ita difficile est iudicare,
quod tamen adhuc viros doctissimos fere latuit, quaenam sit
totius operis compages et structura. Hoc ipsum igitur ita ex-
ponere conabimur, ut etiam universi sermonis argumentum,
quatenus ad rem praesentem opus videatur, dilucidemus.

Itaque prima dialogi pars complectitur prologum, qui
pertinet usque ad p. 69 E. Qui quidem locus duas habet par-
ωε, tum scaenae adornationem, tum argumenti expositionem una
cum prima disputatione ethici generis 1) , quae pa ro di vice fun-
gitur, ita ut dialogi πρότασιν conficiat. Respondet igitur hic
locus ei parti tragoediae, quae pertinebat usque ad ingressum
chori vel primum eius canticum habebatque initium dramatis,
unde quid ageretur omnino intellegi posset, ut apud Soph. Oed.
Tyr. 1--150.

Altera pars habet actionis i. e. dialecticae disputationis
contentionem sive ἐπίτασιν, quandoquidem disputatur ibi
de argumentiS, quibus animos immortales fore intellegatur2)‚
et absolvitur tribus partibUS, in quibus dialectica atque suasoria
eaque maxime moralia alternis vicibus sese ita excipiant, ut
omnia admirabiliter ad episodiorum et stasimorum similitudi-
nem comparata videantur. Nam primum quidem ordine sere
continuo tria pro animorum sempiternitate afferuntur argumenta,
qui est quasi novus fabulae actus vel primum ἐπεισόδιονῧ).
Quibus sermonibus Socrates adiungit cohortationeS, quibus
ostendit, quantum ad virtutem et sapientiam reserat, ut animum
in hac vita terrestri, quoad fieri possit, a corporis concretione
liberum praestemus Quae quidem cum sint ethice magis quam

1) Cf. supra p. 27.
2) Pag. 69 Ε - 107 B.
3) Pag, 69 E -— 81 Β,

