188 PRAEFATxO

quum facile nobis persuadeamus ex Socraticae sa·—
pientiae fonti-bus tamquam ultro profluxisse, tum haud
paullo difficilius iudicium de iis est, quae p. 49. A
— E. Socrati sunt adscripta. Quod enim ibi vir sa-
piens ita loquens inducitur, ut non modo nullam in-
iustitiam committendam statuat, sed ne referri qui-
dem iniuriam iniuria velit3 est hoc sane eiusmodi, ut
menti ac sententiae Socratis, qualem aliunde habe-
mus cognitam, videatur adversari non mediocriter.
Nam apud Xenophontem quidem Mem. II. 3,
14. sapiens Atheniensis sequitur sententiam popula-
rem,¹ qua laudabile et honestum putabatur, amicis
bene, inimicis male facere, de qua v, Commentar.
exeg. ad Criton. p. 49. Β. Idem facit 11. 1, 19.
quo loco amicos conciliandos, inimicos vincendos
esse arbitratur. Neque aliter iudicat II. 6, 35. et
ΠΙ. 9, 8. al. At enim vero sunt hi loci Xenophon-
tis omnes nostro quidem iudicio ita comparati, ut
eorum testimoniis utendum sit cautissime. Disputat
enim Socrates ibi sic, ut sese ad vulgarem hominum
opinionem demittat, quo facilius deinde eos habeat
sibi consentientes, quibuscum colloquitur. Ex quo
sponte consequitur, nihil illos valere ad aperien-
dam veram eius sententiam. Quae qualis fuerit,
suspicari potius ex iis licet, quae Mem. 11. 3, 5 sqq.
disserit, ubi officium exigere ostendit, ut, si quis
fratrem habeat sibi inimicum, eum, ira seposita,

omnibus modis placare sibique conciliare studeat3 ⁴

itemque ex Mem. II. 2. in. ubi posteaquam docuit,
ingratos esse in numero iniustorum habendos, deinde
etiam ostendit, imprimis liberorum esse, parentes pro-
pter beneficia in ipsos collata pie revereri, praeser-
tim quum impietas in parentes etiam publice gravis-
simis poenis afficiatur hominumque contemtum comi-
tem habere soleat. Nimirum in his ipsis insunt quasi
quaedam stamina eorum, quae Plato ita ei attribuit,
ut etiam significet, virum sapientissimum iam superiore
tempore ita sensisse, ut nullo pacto, ne vindictae qui-
dem sumendae caussa, iniuriam admittendam esse iu-
dicaverit. Quam quidem veram ipsius sententiam
tuisse etiam inde suspicari licet, quod iam ante ipsum
extiterant, qui de inimicis tractandis sensissent hu-
manius (v. Fischer. disp. ( raeside Frid. Aug. Wol-
fio defensa): Quid de of ciis et amore erga inimi-

