38 PROLEGOMENA Ad)

innocentem possent exacerbari et ad calidius de eo
iudicium permoveri. Etenim coeperat sane populus,
excussa triginta tyrannorum dominatione, quam Any-
tus quoque fortiter impugnaverat, expulsis illis in
civitate etiam factus clarior ac potentior, coeperat igi-
tur populus pristinae reipublicae constitutionem adeo
rursus amplecti ac diligere, ut iam acerrime odisset
omnes, qui de rerum novarum cupiditate suspecti
putarentur. In quorum numero quum imprimis ‘etiam
philosophi ac sophistae haberentur, factum est ut iu-
dices populareS, qui magnam partem una cum Thra-
·sybulo redierant (Apol. 21. A.), accusatorum calumniae
facile crederent, qui Socratem, utpote Critiae magi-
strum et iam dudum a poetis comicis atque clandes-
tinis adversariis et calumniatoribus, quales in priore
A ologiae parte describuntur, in malam suspicionem
a ductum, in eorum numero habendum esse arbitra-
rentur, quum tamen 'ille non rempublicam sed reipu-
blicae vitia arguisset et salvis legibus publicis non
tam instituta publica quam civium mores et ingenia
emendare conatus esset. Ita vero factum est, ut qui
sub tyrannis damnationem evaserat, libera iterum ci-
vitate non evaderet, ab Anyto imprimis, tum magna
auctoritate ac potentia inter cives florente, propter
offensas quasdam pessumdatus. Deinde vero etiam
senserunt Athenienses, illo supplicio revera damnum
importatum esse reipublicae. Nam restituta denuo
democratia ipsa reipublicae conditio et fortuna gra-
viter sane admonuit, novam disciplinam atque vivendi
legem ad servandam publicam privatamque felicita-
tem valde esse necessariam (v, Eunap. Aedes. .
35. ed. Steph.). Evanuit igitur tum species pericuii,
quod ex Socratis disciplina exoriri visum esset. Nam
licet ille democratiae minus favisset magisque proba-
visset paucorum imperium, quippe quod facilius scien-
tiae laudem tueri posset (Xenoph. Mem. ΙΙΙ. 9,
10.)7 quam ad omnia vitae negotia requirebat3 tamen
clarius intellectum est, voluisse eum rempublidam
non evertere aut pessumdare, sed emendandis civium
studiis atque moribus iuvare atque stabilire. Quo
ipso quum ad perpetuam civitatis salutem nunc cum-
maxime opus esse videretur, viri certe cordatiores,
quanta clades bono publico tristi viri obitu inflicta
esset, facile “senserunt, alii autem ideo resipuerunt,

