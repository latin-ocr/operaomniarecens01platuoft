55 PROLEGOMENA

haec philosophus sollertissima opera sic, ut cum partim ad ae-
tatis aureae similitudinem comparata sint, tum speciem physicae
sapientiae plane insignem prae se ferant, quamquam ab ipso
revera eo consilio sunt inventa, ut quanto intervallo terrestris
vitae condici0, cuius imperfectio breviter describitur ¹), a rerum
coelestium praestantia distet quamque divina humanis antecel-
lant splendida aliqua imagine declaretur. Nempe ita simul et
magnitudo suturae beatitatis vividissimis coloribus depingitur et
mortalibus id agendum esse significatur, ut ex huius vitae cali-
gine ac miseria perpetuo ad divinae vitae lucem ac beatitatem
eluctentur.

Sed his ita expositis etiam ad loca infer a descendamuS,
quorum descriptio 2) ita exhibetur, ut simul mediae terrae, quam
incolunt homines, ducatur ratic. Et terra quidem media quod
cavernosa dicitur esse multosque habere meatuS, simile quid-
dam etiam Anaxagoras docuit 3). Hinc vero repetitur ratio tum
Tartari,-qui est ingens hiatus mediae terrae inclusuS, tum flu-
viorum infernorum in illum et influentium et rursus effluentium.
Cuius influxus et refluxus causae ex ipsius terrae rationibus
physicis declarantur, quae videntur libramento terrae antea ex
Anaximandri ratione explicato contineri. Et horum quidem ssu-
viorum descriptio etsi primo adspectu Homerica et Hesiodea est,
tamen arctiorem etiam necessitudinem habere videtur cum pla-
citis Orphicorum‚ qui propter lustrationes et expiationes, quas
statuissent, imprimis etiam in describendis fluminibus infernali-
bus sedulam operam posuisse videntur. Quamobrem etsi Plato
iudice Proclo‘¹) ab Homero accepit, quae de fluentis infernalibus
exposuit, tamen non neglegendus Olympiodorus est, qui ea
fontem habere Orphicum scribit5). Quamquam videri potest
etiam physica quaedam placita hic oh oculos habuisse, sicuti ea,
quae de Pyriphlegethonte exposuit, verisimile reddunt. Sed quid·
quid rei est, illud quidem certe apertum fore arbitramur omni-
bus, quorsum denique longa ista atque copiosa de rebus inferis
narratio referatur. Quemadmodum enim superae terrae de-
scriptione declaratum est mortalibus nihil esse debere antiquius
quam ut e vitae terrestris tenebris ad vitae immortalis lucem
enitantur, ita terrae inferae pictura eo valet, ut quanta post
mortem futura sit hominum impiorum ac sceleratorum miseria
et infelicitas vel exinde perspiciatur, quod locorum inferorum
facies unicuique ipsam contemplanti horrorem incutiat, ut ipsa

 

1) Pag. 109 Ε, 110 Α.
2) Pag. 111 C —— 113 D.

3) Sehaubach, De Anaxag. Clazom. p. 176 sqq.
4) In Remp. p. 396.
5> Lobeck, Aglaoph. p. 812.

 

