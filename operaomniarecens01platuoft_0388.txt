52 PROLEGOMENA

nes subiungerentur, unde quanti aestimanda esset spes immor-
talitatis ad vitam pie sancteque agendam, certius intellegeretur,
idem etiam hoc loco ita institutum est. Ubi igitur denuo pauca
de animo ad immortalitatem diligenter conformando disseruitl),
continuo docere instituit manere olim suam quemque
fortunam, beatam illam autmiseram futuram, pro-
uti quis in hac vita terrestri virtutis ac sapientiae
studiosus fuerit. Quae quidem sententia quod fabulosa
futurae vitae descriptione declaratur, id nemo profecto
mirabitur. Est enim philosopho mythus nihil aliud nisi ad—
spectabilis quaedam ideae alicuius repraesentatio
ad similitudinem religiosarum fabularum et si-
milium traditionum composita vel augustior quaedam
atque sanctior descriptio fabularis status et condicionis alicuius
propter ideam aliquam, veluti immortalitatis, in ipsa rerum
veritate verisimiliter locum obtinentis, ita ut in illo ideae atque
naturae quasi quaedam coniunctio cernatur atque philosophiae
tamquam poesis sit conspicua. Ex quo ipso nullo certe negotio
intellegitur, quamnam ob causam philosophus in eiusmodi phi-
losophiae locis illustrandis mythorum figmentis utendum esse
putaverit. Nam primum quidem facile animadvertit eiusmodi
statum et ordinem rerum, quamvis eum ideis coniunctissimum,
tamen item naturae phaenomenis et rebus in facto positis plane
esse consimilem, ut non tam dialectice explorari et iudicari,
quam describendo explanari posset. Deinde mythos eiusmodi
etiam ideo censuit esse talibus in locis usurpandoS, quia, quae
essent ibi exponenda, ea sub involucris illorum non modo ut
verisimilia, verum etiam ut augustiora et sancte reverenda ob
oculos poni liceret. Etenim spec-iem religiosae cuiusdam sancti-
tatis philosophus illis tanto rectius attribuit, quod revera omnis
ipsius sapientia fuit religiosa quodque statum aliquem rerum
propter ideam quampiam positum cum religiosa fide coniunc-
tum esse oportere arbitratus est 2). Itaque Plato etiam in Phae-
done cum aliis locis religiosas fabulas usurpavit, tum imprimis
hic· quoque mythum artificiosissime ex variis popularis religionis
opinionibuS, ex antiquae sapientiae traditionibUS, e poetarum
commentiS, denique e physicorum superiorum decretis cum sua
ipsius ratione consociatis conflatum ad rem praesentem adhi-
buit, ut futuro animorum statu et condicione ad verisimilitudinis
speciem descripto grandi quadam et religiosa imagine declara-
ret, quod ipsi penitus suit persuasum haud dubie olim ita esse

ἐξ Εἷὲἱιέἓγαῗὲαωθηῒο breviter quidem, sed luculente disseruit
Fr. Aetius, Platon's Leben u. Schriften. p. 165. [Cf. Stallbaumii
Proleg. ad Phaedr. p. CXXXV sq⁴⁷ annot. ad Reip. l. X. p. 614 B0]

 

