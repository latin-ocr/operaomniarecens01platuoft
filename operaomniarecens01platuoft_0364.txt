28 PROIAEGOMENA

verum germanumque philosophum per totam vitam in mortis
commentatione occupatum esse; versari enim eum perpetuo in
veritatis et virtutis studi0. Hoc vero studium nunquam iudicatur
perlectum et omnihus numeris absolutum exstiturum esse,
quamdiu animus in hoc corpore mortali tamquam carcere quo-
dam inclusus teneatur. Cum vero certum exploratumque sit
virum sapientem, quo magis ipse animum a corporis sensuum-
que communione avocaverit, eo propius accedere ad veritatis
absolutae cognitionem virtutisque perfectae laudem, consenta-
neum esse iudicatur sperare animum ipsius post mortem cor-
poris vinculis liberatum veritatis et virtutis aliquando participem
factum iri. >Toto igitur hoc loco Plato egregie docuit ipsum
studium virtutis et veritatis, hoc est veram germanamque philo-
sophiam non posse consistere, nisi credamus animum non cum
corpore plane interire, sed immortalem esse, quandoquidem
alioquin nulla sit futura virtutis et veritatis cognitioniS, quam
sapientissimi quique expetant, perfectio et absolutio,

Atque eodem plane facere existimandus est alius locus ¹),
quo expositis tribus prioribus immortalitatis animorum argu-
mentis gravi oratione de virtutis et vitae aeternae necessitudine
disputatur. Ibi enim quam rim spes immortalitatis ad vitam
pure et sancte degendam habere debeat, exponitur, quandoqui-
dem fieri posse negatur, ut qui in hac vita voluptatibus dediti
sese corporis vitiis contaminaverint, ii olim in vitae purae ac
divinae communionem perveniant. Itaque hic quidem virtutis
exercitationem docetur tanto constantiorem, generosiorem, in-
tegriorem esse futuram, quo firmius quis sibi de vitae post
mortem futurae divina condicione persuaserit. Ex quo nullo
fere negotio intellegitur immortalitatis persuasionem plane duci
oportere necessariam, siquidem officii religio ab unoquoque lio-
mine cordato et sapienti hoc exigat, ut superatis sensuum et
cupiditatum illecebris unice menti et rationi vivat ideoque bo-
num et honestum sincere atque integre colat.

Sed tertius quoque id genus locus 2) exstat, qui cum ethici
sit argumenti, tum ad piam inu‘nortalitatis spem in animis exci-
tandam plurimum valeat. lbi enim postquam ultimis pro animi
immortalitate rationibus expositis copiosius demonstratum est
animum, si aeternus sit et immortalis, etiam maximo indigere
cultu et eruditione, (lenique etiam hoc ostenditur, omnem hanc
rerum universitatem talem esse, quae sperare nos iubeat futu-
rum esse, ut virtuti pariter atque sceleri sua merces constet,
quandoquidem haud dubie bonis bene, malis male futurum sit.
Quam quidem disputationis partem nonne verissime sic inter-

1) Pag. 80 C — 84 B.
2) Pag. 107 C — 115 A.

