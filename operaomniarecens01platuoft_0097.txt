 

PLATONIS APOIJOGIAM SOCRATIS. 19

sententia, ut mortales existimaret veritatem numquam
plenam et integram assequi posse omnemque eorum
sapientiam putaret in uno veritatis cognoscendae stu.-
dio et conamine contineri. Huic ipsi autem studio
ita demum satisfieri posse iudicavit, si communes re-
rum notiones, quae essent a visis et adspectabilium
rerum natura abductae, indagarentur, exquirerentur
atque certius definirentur. Quam rem tanto gravio-
rem tantoque digniorem sapiente habuit, quod etiam
verae virtutis laus inde suspensa esse videretur.
Etenim virtutem vir sapientissimus neutiquam posuit
in unav voluntate, sed in veri, boni et honesti scien-
tia, hoc est, in philosophiae persuasione, quam vo-

luit omnes vitae partes tamquam regere atque guber-
nare. v. Xe-noph. Mem. III. 3, 9. III. 6, 17. omni-

noque ΠΙ. c. (5. et 7. 1V. 4, 15. 18. Diogen.
Laaert. ΙΙ. 29 sqq. ubi inter alia ξ. 31. ἔλεγεν ἓν
μόνον ἀγαθὸν εἶναι, τὴν ἐπιστήμην, καὶ ἓν μό-
νον κακόν, τὴν ἀμαθίαν. Quam quidem senten-
tiam constat postea etiam Platoni fuisse probatam,
qui eam tamen subtilius exornavit inprimisque iis dia-
logis, in quibus de virtutis discendae facultate dispu-
tatur, utin Hippia minore, in Charmide, in Lachete,
in Menone, in Euthyphrone et in Protagora, funda-
menti loco supposuit, ita quidem ut eius ope etiam
sophistas ac viros civiles callide illuserit, quippe
qui non intelligerent, virtutem civilem, quae vel ex-
ternarum rerum notitia vel meris opinionibus nitere·-
tur, nullo modo doceri posse (Menon. p. 87 sqq.
96 sqq. Protagor. p. 318 sqq.); unam virtutem phi-
losophorum posse intelligentia comprehendi atque
disci. Quo quidem nomine Socrates, ut hoc in tran-
situ moneamus, in Gorgia Platonis p. 521. adeo sese
unum atque solum rerum civilium vere gnarum ac
peritum esse affirmat, abiecta aliquando inscientiae
simulatione. 'Sed redeamus in viam. Intelleximus
igitur, quorsum illud Socratis negotium, qui scientiam
explorabat, inscientiam arguebat, denique pertinue-
rit, quidque ipsi fuerit ea in re propositum. Valuit

Plat. Symp. p. 216. A), tamen item ad veri cognitionem
pertinuit, quorsum verissime in Apol. p. 28. κ] sqq. pertra-
hitur. conf. Phaedr. p. 229. E.

2 a<

