XXIV „ PROLEGOMENA

dum voluit esse hunc, ut non ad unum aliquod corpus
animum adiiciamuS‚ sed expetere discamus id pulcrum,
quod pluribus rebus commune sit. Enimvero a multis
vidit progrediendum ad unum esse, hoc est ad genus
atque speciem in rebus singulis comprehensam. Pru-
dentissime vero a corporea pulcritudine ordiendum cen-
suit atque inde progrediendum ad animum. Nam animi
certe pulcritudinem animadvertere longe est difficilius
quam corporis· Itaque tertium gradum fecit eum, quo
neglecta corporis forma solam animi pulcritudinem con-
sectemur. Quam fere eandem rem Socrates etiam apud
Xenophontem Symp. c. 8. explicat, ubi docet, quanto
praestabilior sit amor puerorum ex mentis animique
eorum admiratione oriundus, quam qui ex corporis
forma et obscenis cupiditatibus originem habeat. Quem·-
admodum autem Plato in corporum amore ab indi-
viduis ad genera procedi voluit, ita in hac animorum
admiratione ante omnia censuit ea cognoscenda esse,
quae, quoniam incurrunt in ocuIOS, ad intelligendum
facillima sunt ideoque ad animi cultum adhiberi queunt
commodissime. Posuit igitur iam eum animorum amo-
rem, qui ad amasii sapientiam virtutemque au endam
mores , leges et instituta considerat atque in e' vitae
sapienter regendae praecepta ducit. In quo manifestum
est ob oculos ipsum habuisse discrimen illud, quod
inter δόξαν et ἐπιστήμην itemque inter virtutem civilem
atque philosopham statuit, de quo v. ann. ad Phae-
don. p. 85. C. p. 68. C. Hoc ipso autem rursus multo
est generosior et elatior ille, qui a rebus singularibus
ad res universales earumque pulcritudinem convertitur.
Harum enim observatione atque studio pervenitur ad
scientiam· et philosophiam, quae una est certissima
pulcri doctrina. Quam qui in amando sequitur, is quar-
tum iam gradum amoris obtinet proxime ue abest a
summo amoris fastigio et quasi culmine. am hoc qui
est consequutuS‚ is missis rebus humanis iam usque con-
templatur pulcrum illud aeternum, quod non nascitur
neque interit, non augetur nec imminuitur, supra omnem
temporum locorumque vicissitudinem elatum, neque ho-
minum opinionibus aut aliis rebus fortuitis continetur,
verum. per se sibique ipsi constat, ab omni corporis
labe purum, sincerum, intemeratum. Ad illud igitur
pulcrum perfectum amatorem adscendere et pervenire
debere arbitratur. Si enirn purum, sincerum, divinum

