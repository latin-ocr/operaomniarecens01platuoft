‹ ·· -·=·⁷-⁴':,· ν» „. ⁴ *ψ ν ’μετεω-

62 PROLEGOMENA

Philolai, cuius scripta fertur in Italia inferiore coemisse ¹). Cum
vero Plato accuratiorem quidem certe doctrinae Pythagoricae
cognitionem non prius quam lustrata ltalia inferiore adeptus
. sit²)‚ inde quoque necessitate quadam efficitur, ut Phaedo mul-
tis demum annis post Socratis obitum scriptus esse putandus
sit. Cui rationi nec illud adversatur, quod Cebes et Simmias
Thebani, Philolaicae sapientiae notitia imbuti, Platoni iam illa
aetate, qua Socrates usque in vivis fuit, illius cognitionem im-
pertire potuerunt. Nam quid rei sit, scriptor ipse non obscure
significavit. Qui quod Socratem fecit de Philolai sententia inter-
rogantem, Cebetem autem respondentem explicatam illam esse
ab ipso auctore obscurius hic ipsis verbis satis aperte indicavit
nihil nisi incertos rumores tum de viri doctrina Athenas perla-
tos fuisse, unde de omni eius ratione certius repeti iudicium
non potuerit. Itaque omnino quidem sic existimandum est, ut
Platonem censeamus iuvenem quidem aliqua Pythagoricae doc-
trinae notitia imbui potuisse, sed postea demum virum factum
per itineris in Italiam suscepti opportunitatem pleniorem eius
cognitionem accepisse, unde ad suam ipsius rationem* excolen-
dam perficiendamque proficere potuerit. Id quod plane conve-
nit cum testimoniis antiquitus proditiS, quorum fidem et aucto-
ritatem nondum a quoquam eversam esse aut labefactatam iure
nostro contendere videmur.

Sed tertia quoque causa est cur Plato Phaedonem provec-
tiore demum aetate scripsisse existimandus sit. Continetur enim
hic dialogus arctissime argumenti quadam cognatione cum
Phaedro et Symposio. Nam ut alia taceamus, quae huc revocari
possint, habent Phaedrus et Symposium primum illud imprimis¹
propositum, quod vis et natura animi divina atque aeterna in
illustriore luce collocatur atque ea esse arguitur, quae idearum
et rerum divinarum utique capax sit. Iam vero quid Phaedo‘?
Nimirum versatur hic imprimis in asserenda animorum aeterni-
tate, qua una demum fieri potest, ut animus in rerum divina-
rum communionem perveniat atque cognitionis idearum parti-
ceps fiat. Porro in Phaedro animus a rerum divinarum celsitate
et altitudine ad humilia ¹ac terrena delapsus talis informatur,
qui servato et nutrito rerum divinarum studio rursus ad coele-
stia tendat et ad divinarum rerum communionem enitatur. Idem
vero similiter in Phaedone fieri meminimuS, in quo sapiens in-
finito quodam studio animi ex corporis vinculis liberandi et ad

1) Bockh, Philolaos pag. 18 sq., C. F. Hermann, Geseh. u.
Syst. Ι. pag. 108. an. 92 coll. annot. nostra ad pag. 61 OD.

2) Proleg. ad Politic. pag. 31 sq., Disput. de Plat. vita, inge—
nio et scriptis (opp, Plat. Vol. Ι. Soet. 1.) pag. XXVI sq., C. 1⁴¹.
Hermann, Gesch, u. Syst, I. p, 48. coll, 160 sq„ 527, 530, 683 sq.

 

