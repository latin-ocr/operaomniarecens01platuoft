 

AD PHAEDONEM. 13

consequens foret, ut, si ille esset harmonia, ipsa harmonia
nullam sonorum varietatem caperet ac semper sonaret aequali-
ter. Hoc vero si ita statuatur, qui animum harmoniam esse di-
cunt, ii affirmare cogentur id, quod nemo sibi facile persuadeat,
animos humanos turpitudinis et pravitatis omnino esse expertes
omniumque animantium animos eiusdem virtutis esse participes.
Denique animum novimus corpori imperare neque raro eius per-
turbationibus et cupiditatibus adversari. Quod quidem, si ille
ipsius corporis esset quaedam intentio et remissi0, fieri nullo
modo posset. Sed de harmonia Simmiae satis dictum; conside-
remus nunc etiam Cebetis rationem 1).

Putas autem, o CebeS, nisi fallor, animus etiamsi in multis
antea fuerit corporibuS, tamen nihil impedire, quominus tempo-
ris diuturnitate paullatim consumatur et aliquando intereat. Ac
profecto magnam atque gravem dubitationem in medium attu-
listi. Quippe explicandus est locus ille de rerum natura, gene-
ratione et corruptione. In quem cum et ipse admodum iuvenis
essem delatus, narrabo vobis quid mihi tum acciderit. Cum
enim doctrinam physicam putarem esse longe praestantissi-
mam, quippe quae doceret, quibus causis res omnes vel oriren-
tur vel interirent, plurimum studii in ea collocare coepi. Sed
quamvis omnium philosophorum opiniones investigarem et per-
quirerem, tamen de ortu et interitu 'rerum nihil novi me ab iis
discere mox intellexi. Postea incidi forte in librum Anaxagorae.
Qui cum omnia a mente divina ordinari et administrari doceret,
dicere non possum, quanta spes veri inveniendi animum meum
occupaverit. Sed mirum dictu est, quantopere etiam illa me
fefellerit exspectatio, Etenim ille quoque, ut singularum rerum
aperiret causas et rationeS‚ aerem, aquam, alia huius generis,
tamquam machinas quasdam adhibebat, mentem divinam prae-
termittebat. Haec cum mihi accidissent, physicis relictis», aliam
viam ingrediendam esse statui. Itaque mihi plane persuasi esse
aliquid, quod per se esset magnum, pulcrum, bonum et cuius
vi efficeretur, ut quae magna, pulcra, bona vocare solemus,
hanc ipsam virtutem adipiscerentur. Putavi igitur res pulcras
non colore, sed pulcritudine pulcras fieri similiterque magnas
magnitudine, parvas parvitate, honestas honestate. Quae cum
firmiter tenerem, coepi etiam intellegere nihil esse in rerum
natura constans et immutabile praeter illud, quod per se esset
verum, bonum, pulcrum, hoc est praeter ideas rerum sola
mente comprehendendas et quasi intuendas. Ilaec igitur sunt,
quae in harum rerum quaestione etiam nunc tenenda esse mihi
videntur .

 

1) P. 92 E - 95 B.
2) P. 95 Β - 100 A.

