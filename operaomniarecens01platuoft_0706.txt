LXIV PROLEGOMENA

bitari vix posse arbitratur, quin Plato istis orationibus
miseram vitae conditionem designare voluerit, quam ipse
iudicaverit vero certoque carere fundament03 his autem
orationibus subiectam esse ait orationem Socraticam, qua
infirmum illud ac lubricum vitae fundamentum fulciatur,
emendetur et corroboretur3 ea enim luculente doceri,
homines amoris ope, quem ipse humani generis indolem
interpretatur, ad sapientiam esse adducendos3 denique
postremo 1000 orationem Alcibiadis exhiberi statuit,
quo lectores edoceantur, qualis sit et qua fruatur vitae
felicitate , cuius vita vi erotica tamquam fundamento
nitatur et qui non aliam quam eroticarum rerum scien-
tiam profiteatur (v. p. XXXIII. XLIII. XLV. l. c.).
Quae qui vel leviter consideraverit, is certe protenus
animadvertet attribui Platoni falsissima, ex novitia sa-
ientia assumta, de quibus philosophus nec somniaverit.
Iam vero missis ceteris, quorum scripta nobis non in
manus venerunt, Rotsche'rO, SchweglerO, aliis, de
quibus breviter retulit S usemihl. in Schneidewini Phi-
lologo Vol. VI. a. 1851. Fase. II. p. 177 sqq., me-
morasse adhuc iuvabit, quid vir πλατωνικώτατος, Car.
Fri d. Hermannus, de Platonici operis fine atque
consilio censuerit. Is enim in libro, qui inscriptus est:
Geschichte ’ und System der Platonisclzen Philosopkie‚
Vol. I.p. 521 sqq. item de hac re disputavit copiosius.
Convenit autem illi, si quid iudicare possumne, nobis-
cum de eo, quod inter orationem Socratis atque AJ-
cibiadis eandem fere statuit intercedere rationem ac
necessitudinem, quam nos intercedere dudum videmur
docuisse in altera Sym osii nostri editione Praef. p. 15
sqq. (v. p. 524 sqq.). 00 vero de reliquis ille multum
a nobis dissentit, quamquam nec ea, quae scripsit de
prioribus orationibus amatoriis, quibus censet legentes
pedetentim ac paullatim ad orationem Socraticam prae-
parari et ad eius intelligentiam veluti propius perduci,
nec illa, quae uberius de Symposii cum Phaedro neces-
situdine disputavit, omni ex parte cum nostra sententia
concordant. Etenim instituta Phaedri et Symposii com-
paratione in Phaedro quidem doceri arbitratur, amorem,
qui percipitur sensibUS, vulgarem homini esse turpem
atque noxium eundemque animum humi defigere ac de-
primere, ideoque eum, qui non amet, longe praeferen-
dum esse amanti, qui inhonesto amori indulgeat, licet
alioquin amor celsum quiddam atque generosum sit.;

