AD PHAEDONEM. 25

aliunde arcessita et philosopho invito obtrusa, quam ex eius
libro hausta et repetita videantur. Satis erit hic memorare sen-
tentias Susemihlii, vim et naturam animi inferiorem in Phae-
done recludi arbitrantiS, vel Steinharti‚ persuasionem de ani-
morum immortalitate philosophiae principium esse demonstran-
tis, vel ipsius Schleiermacheri, philosophi mortem commentantis
imaginem primarium argumentum esse putantis. Deinde recen-
tiorum criticorum de Phaedonis proposito iudicia ubi amplexi
fuerimuS, fieri non poterit, quin universi operis ars atque com-
positio adeo laborare existimanda sit, ut quomodo singulae illius
partes inter se nexae et ad unum finem coniunctae sint haud-
quaquam intellegatur neque totius operis simplicitas et conve-
nientia ullo modo perspiciatur. Illorum enim si rationes valeant,
propemodum omnia, quae ad fidem immortalitatis probandam
pertinent, omnino omittenda fuerint. Denique praecepta de co-
lendae virtutis necessitate quorsum pertineant, nemo intelle-
git itemque iudicii mortuorum et rerum supernarum pariter
atque infernarum pictura adeo ampla et magnifica. Referunt
autem haec talia placita interpretum nescio quomodo recentio-
rem quandam disciplinae rationem, qua ita fieri assolet, ut mi-
gratis severioris interpretationis legibus licentius etiam ea vete-
ribus scriptoribus attribuantur, quae ex noviciae sapientiae ra-
tione ah iis dici vel potuisse vel debuisse videantur.

Cum igitur eae, quae nuper de Phaedonis consilio propo-
sitae sunt, sententiae idoneis rationibus destituantur, anquirenda
est sane alia ratio, qua quaestio perquam difficilis expediatur.
Fatemur vero aperte nobis quidem unice rectam atque veram
videri eorum sententiam, qui id potissimum in hoc opere agi
censuerunt, ut animorum immortalitas argumentis ex philoso-
phiae ratione ac disciplina depromtis confirmetur 1). At specta-
verunt superiores illi interpretes nihil fere aliud nisi argumenta
dialectice explicata et ex ‘animorum statu et natura repetita, quae
pro animorum aeternitate in medium afferuntur, reliqua autem
ad merum dialogi ornatum retulerunt. In quo sane errarunt
non mediocriter, quandoquidem etiam reliqua omnia ad immor-
talitatis disputationem prudentissime attemperata esse pro certo

habendum est.

1) [In eorum numero, qui Phaedonem esse de animorum im-
mortalitate statuerunt, habendus est Ι. Dautwiz‚ Entwicklung
des inneren Zusammenhanges in Plato's Phaedo. Progr.
Ratzeburg. a. 1841. Addit autern argumentis, quibus immortalitatem
animorum in Phaedone tractari iam ab aliis demonstratum est, hoc
novum, quod Platonem dicit ipsum ea dc re disputationem institui
pag. 70 Β plane indicavisse, id quod tanto maioris sit momenti,
quod nisi in Phaedone et Sophista in aliis dialogis quid sibi fuerit
propositum non significaverit.]

