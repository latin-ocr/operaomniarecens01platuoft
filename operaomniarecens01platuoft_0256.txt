178 PRAEFATIO

facile conciliari potuit. Constans autem atque perpe-
tua eius fuit erga Socratem suum fides et amicitia,
quam adeo religiose coluit, ut, quum ille in iudicium
esset vocatus, ipse senex cum sene (Criton. p. 49. A.)
mallet de sua ipsius salute periclitari, quam illius
vinculum solvere aut relaxare. Quamobrem etiam
affuit ei in iudicio caussam suam dicenti atque una
cum aliis multam pro eo spondere paratus fuit3 V.
Apolog. Socrat. p. 35. D. 38. Β. Quin etiam vadi-
monium pro eo suscepit, sicuti ex Phaedone p. 115.
D. intelligitur, atque omnia tentavit, ut etiam tem-
pore periculosissimo veteris amici et familiaris saluti
consuleret.

Is igitur in hoc dialogo ipsius nomine inscripto
die ante Socratis mortem tertio primo adhuc diluculo
ad hunc in carcerem, in quein coniectus erat, narra-
tur venisse, ut eum ad fugam capessendam permo-
veret, ad quam amici ipsiusiam omnia parassent ¹¹⁸).
Fecit autem Plato Socratem, quum amicus in custo-
tiam ingrederetur, usque suavissime dormientem, Cri-
tonemque deinde ei paullisper ita assidentem, ut non
sine magna quadam admiratione viri ad capitis sup-
plicium condemnati quietem et tranquillitatem ani-
madvertat. Ille vero tandem e somno expergefactus
miratur, quod amicus tam multo mane hoc die vene-
rit, eiusque rei caussam sciscitatur. Quo facto hic,
viri constantiam et animi aequitatem in tanta cala-
mitate admiratus, nuntium se ait afferre tristissimum
atque gravissimumt navem enim sacram, in Apollinis
honorem in Delum insulam mitti quotannis solitam,
hoc die esse redituram, qua reversa ei moriendum sit.
Itaque rogat eum tenerrimo cum amoris affectu atque
obsecrat, ut nunc saltem, dum adhuc liceat, oppor-
tunitatem et occasionem e custodia aufugiendi, a se
ceterisque amicis paratam, arripiat, idque consilium
ei gravissimis argumentis commendare et probare co-
natur. Sed nequepericuli imminentis magnitudo> ne-
que preces amicorum tenerrimae efficiunt, ut Socrates

 

⁷ ι.) Rem memorant etiam Auctor Apolog. Xenoph. . §. 23: ταῖι·
ἑταίρων ἐκκλέψαι αὐτὸν βουλομένων οὐχ ὖφείπετο κ. τ. λ.
Plutarch. ll. p. 1126. 13: Σωκράτης μετὰ τὴν καταδίκην
φυγῆς· αὐτῷ μηχανημὲνηςῶπὸ τῶν φίλων οὐκ ἐχρήσατο κ. τ. λ.
Respexit ipae Plato Phaedon. p. 99. A.

