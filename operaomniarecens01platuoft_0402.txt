66 PROLEGOMENA

Quamquam in iis componendis videtur versatus esse liberius
atque suo ipsius ingenio ac doctrinae nonnihil indulsisse. Ex
quo originem duxit perversum nonnullorum iudicium, qui Pa-
naetium Stoicum putaverunt Phaedonis Platonici fidem atque
auctoritatem in controversiam vocasse, in quorum numero fuit
Leonidas Alexandrinus ¹). Nimirum Panaetius neutiquam librum
Platonis in dubium vocavit, sed Phaedonis et Euclidis dialogi
num pro Socraticis probandi essent, ambigendum statuit2). ,

Hunc igitur Phaedonem Plato in hoc sermone iussit ea
narrare et exponere, quae Socrates ultimo vitae die fecisset et
disputavisset adeoque nomine ipsius librum inscriptum voluit.
ln quo cum Gellio 3) et Macrobio 4) agnoscimus honoris cuiusdam
testificationem, unde facile coniicias etiam Platoni cum eo arc·
tiorem quandam amicitiam ac necessitudinem intercessisse quo
tempore hic dialogus litteris exaratus est, fortasse contractam
illam arctius aut renovatam, cum philosophus Peloponnesum per
itinerum post Socratis mortem ‘susceptorum opportunitatem in-
viseret. Ceterum quod Athenaeus& narrat, Phaedonem lecto
Platonis dialogo negavisse se unquam tale quiddam exposuisse,
id sicuti nemini cuiquam mirum accidet, quir morem et consuetu·
dinem dialogorum meminerit, ita etiam eo valere dehet, ut quae
in Phaedone exponuntur, ea uni maxime Platoni deberi certius
nobis persuadeamus.

Narrat autem Phaedo sermonem Ech ecrati, apud quem
hospes devertit, atque aliis eius familiaribus. Nam praeter
Echecratem etiam κωφὰ πρόσωπα fingi praesentia et dialogi
exordium docet et patet e pag. 102 A. Eum tum habitasse
Phliunte ipse Plato indicat.. Et vocatur etiam a Diogene 6) et
Iamblich07) Phliasius, Quamquam huius nominis sine dubio
alia ratio est, quam alicui primo aspectu videatur, siquid-em in·
tellegitur Pythagoreus ille Echecrates, quem Diogenes et Iam-
blichus memorant, de qua re nostro quidem iudicio nulla potest

 

1) In Epigramm. Anthol. Gr. X, 358 Ξ 1, 44, 4.

2) Diog. L. II, 64 (coll. III, 37): πάντων μέντοι τῶν Σωκρα-
τικῶν διαλόγων Παναίτιος ἀληθεῖς εἶναι δοκεῖ τοὺς Πλάτωνος,
Ξενοφῶντος, Ἀντισθένους, Αἰιξχίνου· διστάζει δὲ περὶ τῶν Φαί-
δωνος καὶ Εὐκλείδου· τοὺς δὲ amove ἀναιρεῖ πάντας h. e. omnium
vero Socraticorum dialogorum Panaetius censet solos Platonis, Xe-
nophontis, Antisthenis atque Aeschinis germanam referre Socratis
rationem ac disciplinam3 de Phaedonis autem et Euclidis libris
ambigit3 ceteros omnes numero Socraticorum eximit.

3) N. A. ΙΙ, 18.

4) sat. Ι, 11.

5) L. XI. pag. 505 Ε.
6) vm, 46.

7) Vit. Pythag. 250 sq.

 

