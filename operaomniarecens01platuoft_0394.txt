58 PROLEGOMENA

sit, nuper valde dubitatum est1). At enim vero res videtur non ·
adeo inextricabilis esse, dummodo meminerimus Platonem ani-
mum in tres partes divisisse, τὸ λογιστικόν, τὸ θυμικὸν et
τὸ ἐπιθυμητικόν9 sicuti iam in Phaedro fecit. Itaque unos
philosophorum animos censuit plane a corporis labe immunes
fieri, quae τῷ θυμικῷ et τῷ ἐπιθυμητικῷ utique adhaereat,
ita ut diis fiant quam simillimi ideoque etiam in celsioribus re-
gionibus habitent. Quod plane convenit cum iis, quae in Phae-
dro de coelesti animorum itinere narrantur, in quo alii eorum
ratione duce deorum currus facilius consequuntur, alii propter
equum ferociorem h. e. propter vim τοῦ ἐπιθυμητικοῦ longius
retardantur ac denique fatiscunt. Nec vero in eo haerendum,
quod his ipsis animis etiam certa tribuuntur domicilia. Apparet
enim sponte id non proprio sensu accipi oportere, sed allego-
* rice dictum esse. Designatur enim vita animi plane libera et in
se absoluta nullisque amplius tacta mortalis concretionis malis,

Verum bis utcunque explicatis aliud dilucidasse iuvabit.
Quod enim philosophus scripsit eOS, qui omni corpore vacui
vivant, animos in pulcriores adhuc venire sedes, quam quales
terra supera habeat, quamquam eas describere nunc nec vacet
nec lubeat2), id haud scimus an ad Phaedrum dialogum referen-
dum sit. Nam multum profecto a recto aberraverunt, qui pic-
turam universi fabularem‚ qualis in illo libro exhibetur, cum
imagine rei in Phaedone proposita vix conciliari posse iudica-
verunt. Enimvero significavit Plato hoc Phaedonis loco philoso-
phorum animos etiam divinioris illius vitae fieri posse partici-
peS‚ quae in Phaedro iis animis obtingere indicatur, qui Iovem
ducem in coelesti itinere felici cursu consecuti sint. Quod si ita
est, certe philosophus non obscure indicavit qua necessitudine
mythi in utroque libro enarrati inter se contineantur.

Socrates istis omnibus enarratis denique paucas quasdam
admonitiones subiungit 3), quae quorsum pertineant sponte in-
tellegitur.

Exposuimus igitur etiam de hac parte dialogi fabulosa sic,
ut iam de eius sententia videatur facilius esse iudicium. Vide-
mur autem nunc tanto confidentius asseverare posse nihil fere
reperiri, quod peculiariter ad imaginem sapientis in aeternae
veritatis meditatione defixi atque philosophi germani more mo-
ribundi sive informandam sive consunnnandam pertineat. Quod
enim docetur benefactis‘·praemia ct malefactis poenas esse con-

1) Ritter, Gesch. d. Philos. Il. p. 427 sq„ SusemihL Prodrom.
p. 19, Genet. Entwickl. d. plat. Philos. I. p. 461, Steinhart‚ Ein-
leitung zum phaed. p. 455.

2) Pag. 114 C.

3) Pag. 114 DE.

 

