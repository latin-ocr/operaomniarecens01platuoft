184 PRAEFATIO

deantur. Alia vero ratio est partis posterioris, quae
inde a p, 4& B. exorditur. Ea enim dilucidantur
rationeS, quibus permotus Socrates ita statuit, ut
sibi existimet nullo pacto licere invitis legibus publi-
cis e custodia carceris effugere. Quae quidem ita
comparatae sunt, sicuti ipse disertis verbis indicat,
ut e fonte rationis ductae sint, non ex mera vitae
experientia et usu repetitae. Constat autern disputa-
tio Socratis ex duabus partibus principalibus, qua-
rum tamen altera cum altera arctissime nexa est at-
que copulata. Nam primum quidem (p. 46. C. — 48.
Β.) docetur, in agendo neutiquam omnes hominum
opiniones spectandas esse, sed tantummodo opiniones
sapientium, hoc est, sanae et incorruptae rationis
legem, quandoquidem, si quis imprudentium audiat
iudicia, periculum sit, ne quis animum corrumpat et
iniustitiae pravitate deturpet, quo facto vitam etiam
multo minus vitalem esse, quam corpore corrupto
ac depravatO. Unde item colligitur, ne vitam quidem
ipsam pluris esse aestimandam, quam vitam iuste ho-
nesteque actam, quae una magni facienda sit. Ni-
mirum isto modo patet et Critonis sententiam refelli,
qui hominum existimationem imprimis respiciendam
arbitratur, et vero etiam doceri, ante omnia id esse
curandum, ut animi virtus et iustitia conservetur,
qua amissa nec ipsa vita ullius pretii futura sit.
Aretissime vero, ut diximuS, cum his cohaerent quae
parte disputationis Socraticae altera (p. 48. Β. —- 54.
C.) exponuntur. Agitur enim ibi hoc, ut Socratem
ostendatur fuga capessenda iniuste facturum ideoque
commissurum esse, ut vitae bonae vereque vitalis
iacturam faciat. Nam quum nullo pacto liceat in-
iuste facere ac ne iniuriam quidem iniuria referre,
tum nec civitati ac legibus publicis docetur a civibus
unquam repugnari oportere, quoniam tanquam pactum
quoddam cum republica inierint seque re ipsa spo-
ponderint publicam legum patriarum auctoritatem
sancte revereri velle. Violari autem iustitiam ab e0,
qui invitis legibus patriis mero arbitratu suo agat
duplici. potissimum nomine, primum quidem, quia
promissorum suorum atque acceptorum beneficiorum
immemor patriae salutem evertat, deinde vero etiam,
quod ipse turpissimae perfidiae crimini fiat obnoxius.
Quibus omnibus denique nonnulla adiiciuntur, unde

