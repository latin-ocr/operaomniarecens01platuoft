aaa ⁷''1¹22‘'..21'1wffissffiffffl'ssfflffzffiw'ff ν «’ - 0 > 2
¹ ⁷ ῑτνιτμ = ’.ε 9ηῇ ’¹..*·1>,.,”.t·.¹‘‹w τ . .-’

  

An PHAEDONEM. 47

tes significat se hac sumtione sua acquiescere, qua ideis censeat
veram rerum vim naturamque esse contentam, quamquam fieri
posse existimat, ut etiam altius aliquando veritatis principium
investigetur. Quae ipsa causa est, cur infra amicos et familiares
graviter cohortetur, ut de iis, quae ipse exposuerit, amplius
quaerant, si forte fieri possit, ut isto modo aliquando etiam ad
certiora perveniatur. Quod effatum certe magnopere errarunt
si qui eo pertinere iudicaverunt, quod Plato suam ipsius animi
dubitationem de argumentorum suorum vi atque auctoritate
prodiderit. Finxit enim ille Socratem suum utique eum, qui
animum esse immortalem plane persuasum habeat, sed eundem
etiam tanta sapientia pollere iussit, ut propter rei magnitudinem
et mentis humanae imbecillitatem statuat in vero quaerendo us-
que longius procedendum esse, si forte ad evidentiorem certip-
remque rei gravissimae cognitionem perveniri queat.

Et haec quidem de loci sanequam memorabilis ¹) argumen-
to. Quae Socrates hic de philosophiae studiis suis
narrat, ea certe dubitari non potest, quin non tam
de ipso, quam de Platone idearum doctrinae auctore
ac parente intellegenda sint. Quid enim? nonne aper-
tum est narrari quibus quasi gradibus ipse Plato paullatim in
sapientiae studio progressus sit, usque dum denique ad idearum
doctrinam pervenerit? Nimirum hanc certe omnes consentiunt
non Socrati propriam fuisse, qui potius in rimandis exquirendis-
que meris mentis notionibus substitit, sed uni Platoni acceptam
referri. Quocirca Plato, quod in aliis sermonibus suis fecit, ut
Socratem suis ipsius partibus ei demandatis iusserit alienam
personam sustinere, id etiam in Phaedone imprimisque in hoc
dialogi loco secutus est2). Enimvero servavit ea in re etiam
legem verisimilitudiniS, quandoquidem veri Socratis imago uti-
que lineamenta quaedam habuit, unde talis ipsius species deni-
que effingeretur, qualem in Phaedone deformatam videmus
Nam primum quidem Socratem perquam est verisimile adole-
scentem atque virum, priusquam sapientiam de coelo in terram
devocaret, etiam physicis dedisse operam, non quo ea continuo

exposita leguntur in Soph. p. 253 B sq. et p. 259. De Rep. VII.
p. 533 C, ubi inter alia haec perscripta sunt: Οὐκοῦνὴ διαλεκτικὴ
μέθοδος μόνη ταύτῃ πορεύεται, τὰς ὑποθέσεις (i. e. principia, quae
tamquam vera. ponuntur, sumptiones pro principiis posita83 vere
enim auctor definit p. 415 D: υπόθεσις· ἁρχὴ ἀναπόδεικτος) ἄναι-
ροῦσα (sursum ev'ehens) ἐπ’ αὐτὴν τὴν ἆρχην, ἵνα βεβαιώσηται, καὶ
τῷ ὄντι ἐν βορβορῳ βαρβαρικῷ τινι τὸ τῆς ψυχῆς ὄμμα κατορωρυ-
γμένον ἠρέμα ἕλκει καὶ ἀνάγει ἄνω.

1) rag. 95 E — 106 Ε.

2) De hac re aliter visum est Boeckhio, Ind. lection. Berol.
1838. et nuper Krischio‚ Die theol. Lehren der Grieeh. Denker.
Gottingen 1840. p. 210.

