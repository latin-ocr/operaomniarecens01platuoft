 

AD PHAEDONEM. 9

tua, nihil amplius viveret. Hoc igitur argumento mihi constare
videtur animos hominum morte non absumi, sed manere eos
aliam vitam, in qua bonis melius, malis peius futurum sitl).

Tum Cebes: Ego verO, o Socrate, sententiam tuam toto
pectore amplector. Quam ut pro vera habeam, faciunt etiam
ea ‚ quae superiore tempore de eo disputavisti, quod toturn illud,
quod discere vocamUS, nil aliud sit nisi reminisci. Hoc
enim si verum est, animum iam necesse est, antequam in hanc
vitam intraret, viguisse atque rerum notitias in humanum cor-
pus secum attulisse. His auditis Socrates: Sed ne forte Sim-
mias huic rationi diffidat, eadem etiam aliis argumentis compro-
bari potest, Quae qualia sint, nunc accipite. Quotidie enim
experimur nos ex unius in alterius rei cogitationem deferri.
Solent enim res oculis, auribuS, aliis sensibus perceptae in
animis nostris excitare cogitationem rerum ab illis plane diver-
sarum. Ut si quis conspecta amici lyra vel veste ipsius amici
recordatur, aut si imaginem eius intuens tacite secum iudicat
illa quam prope ad eius similitudinem accedat vel quam longe
ab ea absit. Neque vero ad ea solum, quae sensibus percipi
possunt, referimus illa, quae videmuS, audimus, sentimuS, sed
etiam ad species quasdam et formas solo animo comprehensaS,
quas in hac rerum natura nusquam exstare compertum habe-
muS. Tenemus enim animo nostro speciem eiuS, quod per se
ipsum est honestum et turpe, iustum et iniustum, magnum et
parvum, simile et dissimile, ad eamque speciem referre sole-
mus ea, quae sensibus nostris percipimus. Sed undenam animi
nostri hanc absolutarum formarum sive idearum cognitionem
hauserunt? Certe sensibus corporis non acceperunt3 his enim
non utimur nisi ‘in rerum singularium perceptione et animad-
versione. Itaque relinquitur, ut animus rerum per se absoluta-
rum notitias non in hac demum vita acceperit, sed antequam
cum hoc corpore nasceretur. Ex quibus omnibus apparet eun-
dem iam olim ante hanc vitam mortalem viguisse 2).

Finita hac disputatione Simmias‚ quid adhuc desideraret,
aperte professus est. Nam hac quidem ratione censuit sibi uti-
que id videri effici, ut animum fuisse, priusquam corpus nasce-
retur, statuere cogamur; sed illud nondum esse demonstratum,
eum post mortem quoque fore superstitem. Quae quidem du-
bitatio etiam Cebetem permovit, ut dimidium tantum disputa-
tionis absolutum esse diceret, dimidium contenderet deesse.
Ad eos igitur Socrates, quod nunc desideratis, o boni, inquit,
id iamiam habetis, si quidem superiora illa, quae concessistis,

cum his dictis coniungenda sunt. Nam si verum est, quod

1)P.7oc—=
2)P.72D—77

