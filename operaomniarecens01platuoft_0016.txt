inflammavit, ut ille abiecto pristino consilio suo sese
totum dederet philosophiae ²¹⁶). Erat autem Plato
tum iuvenis viginti fere annorum, ut, si dehinc men-
tem prorsus ad sapientiae studium applicaret, optima
quaeque de eo sperari possent. Cui quidem exspe-
ctationi tam cumulate satisfecit, ut eam etiam supe-
rasse videatur. Quum enim Socrati se dedisset, non
solum ceteros Socraticos ingenio atque doctrina vicit,
verum etiam sapientiae disciplinam ab eo traditam
confirmavit, auxit, illustravit. Quanquam non exi-
stimandum. est Platonem , priusquam ad philosophiae
studium a Socrate converteretur, illiu's plane ignarum
aut expertem fuisse. Quippe ingenium ad optima
quaeque proclive eum impulerat etiam antea, ut quae
philosophi docuissent, perscrutaretur subtilius atque
diligenter cognosceret **). Sed quem tum oppresse-
rat et cohibuerat sapientiae amorem iuvenilis ingenii
fervor, quod maxime ad gloriae ferebatur cupiditatem,
eum Socrates postea non solum suscitavit et elicuit,
verum etiam ita incendit atque inflammavit, ut nun-
quam postea exstingueretur adeoque pristinum carmina
componendi studium prorsus aboleret. Videtur autem
Plato, priusquam Socraticam amplecteretur rationem,
pro more illorum temporum sophistas audivisse, qui
sese et eloquentiae et philosophiae magistros profi-
tebantur. Itaque ut erat iuvenis acerrimo ingenio
praeditus ac singulari trahebatur veritatis studi0, Cra-
tylo duce, qui Heracliti decreta probabat, accessit
primum ad illam philosophiae partem, quae in rerum
natura investiganda et exploranda versatur ***). Ve-
rum obscura illa et incerta philosophandi rati0, qua
usus erat HeraclituS, quamvis placeret multis, tamen
Platoni probari non potuit. Qui quum scientiae fir-
mitatem et constantiam quaereret eam, quae omnem

β...-

*) Y. Βίοις. ἕδραι. ιΙ)Ιῒ1.ι5. von. Astio Ι. (·. p. 21„ qui etiam
naec vocavi in (u ia nonem.

**) V. Phaedon. p. 96. Α.

***) V. Aristotel. Metuphys. Ι. 6. Apulei. de habitnd. 2.
Diog. Laert. 111. 6. Olympiodor. Vita Platon. p. 76.
coll. Tennem. l. c. p. 10 sq. Ast. p. 19 sq. Pertinet huc
locus Phaedon. p. 96. A„ ubi quae Plato Socratem fecit
narrantem, ea quin de ipso Platone intelligenda sint, nobis
quidem non est dubium.

