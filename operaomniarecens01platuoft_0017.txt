XI

opinionis fluctuationem ac dubitationem excluderet,
non putavit in ea doctrina acquiescendum esse, quae
omnia perpetua ferri agitatione statueret ³³) adeoque
scientiae veritatem efficere nullam videretur. Itaque
ad Eleaticorum et ceterorum Ionicorum philosophiam
cognoscendam animum appulit, si forte ex ea perci—
pere posset quod apud Heracliti amicos frustra quae-
sivisset Η). Quanquam quo tempore hoc fecerit, in-
certum est. Alii enim eum putarunt, priusquam ra-
tionem Socraticam percepisset, -Eleaticorum atque
Ionicorum placita cognovisse3 alii censuerunt eum
postea demum ad illos esse traductum. De qua re,
si quid ex ipsa Platonis disciplina colligere licet, no-
bis quidem sic videtur statuendum esse, ut eum iam
mature et fortasse eo ipso tempore, quo Socratem
consectari coeperit, ad illorum rationem cognoscen-
dam se dedisse putemus. Certe quidem idearum do-
ctrinam, ad quam gravissimas doctrinae suae parteS,
adeoque ea, quae a Socrate accepit, referenda iudi-
cavit et re vera retulit, non potuit prius excogitare
et perficere, quam Eleaticorum decreta cognovisset.
Itaque verisimile est eum repudiatis Heracliti opinio-
nibus continuo se contulisse ad Eleaticorum et Ioni-
corum doctrinam accuratius cognoscendam ***). Ha-
buit autem utraque illa familia viros sapientiae laude
ea aetate florentissimos: altera Parmenidem, altera
Anaxagoram Clazomenium, quorum nomen si non
aliunde innotuisset, certe ipsius Platonis scriptis sa-
tis esset nobilitatum ad posteritatis memoriam. Et
Parmenides quidem, qui acceptam a Xenophane
magistro doctrinam amplificaverat atque emendaverat,
duplicem esse docuit cognitionem: alteram, quae e
rebus sub sensus cadentibus hauriretur, et quae nihil
haberet nisi quandam opinionis probabilitatem3 alte-

*) V. Phaedon. p. 96. C. Theaet. p. 149. Ε. Cratyt. p. 402. A.

*Ὃ V. Diog. baert. 111. 6. et auctor. incert. vit. Platon. in
H eerenii Biblioth. vett. artium et disciplin. Vol. V. p. 13„
quorum alter Hermogenem, alter Hermippum narrat eius
magistrum fuisse iu philosophia Eleatica. Quod licet fide
indignum esse suspicatus sit Aelius p. 20„ tamen Plato-
nem mature cognovisse dogmata Eleatica verisimillimum,
imo certum putamus. ¹ ·

***) V. Theaet. p. 183. E. Parmenid. p. 127. Phaedon. 1. c.

