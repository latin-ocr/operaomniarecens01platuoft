XIII

gandae essent, plurimum tribueret, mentem illam,
uam rerum universitati praefecisset, nihil propemo-
dum curaret ³¹²). Itaque quum neque in eorum phi-
losophorum, quos diximus, doctrina reperisset quod
satis certum firmumque videretur, neque aliorum opi-
niones, quas iam mature videtur attigisse, probari
recte posse iudicaret3 ipse aliam ingressus est viam,
quae ad certiorem veri cognitionem ducere videretur.
Etenim quum in iis rebUS, quae sensibus percipiun-
tur, veritatem frustra quaeri sibi persuasisset, altius
mente quasi evolavit atque idearum doctrinam exco-
gitavit , qua stabiliretur et confirmaretur non solum
ea philosophiae parS, quae rerum contemplatione
continetur, sed etiam altera, quae est de moribus
atque in actione versatur. Ad hanc autem philoso-
phiae partem, quae est de vita et moribus, ut prae-
cipue animum attenderet, effecit Socratis consuetudo
et familiaritas, in quam eum anno aetatis circiter vi-
gesimo pervenisse modo narravimus. Constat autem
inter omnes , Socratem primum sapientiam ad vitam
moresque hominum considerandos revocasse et adhi-
buisse, ita ut quae virtuti aut nihil utilitatis afferrent
aut obesse et nocere viderentur, ea oppugnaret, re-
futaret, contemneret. Itaque ille non solum curio-
sas disputationes eorum, qui de rerum natura quae-
sivissent, parvi aestimavit adeoque negligendas iudi-
cavit, sed etiam absurdas sophistarum, opiniones, qui-
bus omnem virtutis ac sapientiae rationem everti vi-
deret ¹⁸³²), tam doctrina et institutione quam suo
ipsius exemplo studiose coarguit. Quod qua ratione
fecerit, quum plurimis aliis veterum scriptorum testi-
moniis constat, tum e Xenophontis et Platonis ser-
monibus cognosci facile potest. Neque enim id egit,
ut praecepta vitae recte ac sapienter instituendae in
disciplinae formam redigeret, aut quibus ea causis et
rationibus niterentur, subtili argumentatione ostende-
ret3 sed quavis opportunitate usus de singulis rebuS,
quae ad bene beateque vivendum valerent, notioni-
bus earum investigandis sermones instituit, omnia vero

ψ..-

 

*) Phaedon. p. 98. Β. sq. Tim. p. 46, D. ο
**) (Paeig)[fflicset'n'sdivhiscctiipctpgegsltiistoriae philosophiae. Neque enim

