XXXI

nitente Platone, ne quid in talem virum iniuste sta-
tueretur. Quo facto non solum improborum potentia
crevit, sed etiam animus regis ita coepit mutari, ut,
quid eventurum esset, viros sapientes non amplius
praeterire posset. Etsi igitur Dionysius Platonem
omnibus modis retinere studuit, cuius discessum sibi
dedecori fore arbitrabatur, tamen philosophus, qui
artes civium improborum perspexisset, in patriam sibi
redeundum iudicavit. Quocirca impetrata rei venia
tandem rursus Athenas revertit. Quod quidem ex
Corsinii ratione ita accidit Olymp. CIII. 4. a.
365. a. Chr. n. biennio post quam profectus erat Sy-

racusas ¹³⁶)

Quod autem fecerat ex rimo itinere redux fa-
ctus, ut Se totum dederet piiilosophiae studiis, id
quominus nunc quoque faceret, prohibuerunt tempe-
states mox insecutae. Quum enim Dio Athenis exsul
viveret, ipse autem tyranno pollicitus esset velle se
reverti Syracusas, si Dio in patriam revocaretur,
praeter exspectationem accidit, ut non ita multo post
tertium iter in Siciliam esset suscipiendum. Invita-
tus est enim a Dionysio, sive quod is improborum
hominum consilia nunc ipse reiiceret et improbaret,
sive quod discessum Platonis prae inani quadam am-
bitione laudisque studio aegre ferret, ut Syracusas
reverteretur. Quibus tyranni precibus etsi ab initio
’ nihil tribuendum putavit, tamen quum ille non solum
ipse polliceretur velle se Dionem restituere bonisque
consiliis obtemperare, sed etiam amici Platonis, im-
primis Archytas Tarentinus aliique Pythagorei, regem
ad bonam frugem redisse affirmarent, tandem spe re-
rum'meliorum animo concepta tertium iter Syracusas
suscipere constituit. Itaque navigavit in Siciliam
Olymp. CIV. 4. a. 361. a. Chr. n. anno aetatis sexa-
gesimo nono. ‚Sed spes eius tum quoque in irritum
cecidit. Nam tyrannus neque Dionem revocavit in
patriam et grassari omni scelere coepit. Platonem
vero reditum in patriam parantem non solum omni-
bus modis itinere prohibuit, sed etiam vexavit cru-
delissime, ut omnibus clarissime appareret non posse

³¹²) De his erunibusjiegendns est imprimis Plutarchus l. c.
of. 'Pennemanm p. 54 sqq„ qui rem uberius exposuit.

