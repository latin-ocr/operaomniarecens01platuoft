46 PROLEGOMENA

minime cadat, si harmonia contineatur et nihil aliud nisi quae-
dam corporis virium intentio aut remissio sit.

Iam vero refutata Simmiae sententia Socrates accedit
ad examinandam Cebetis rationem. Revocatur igitur
ante omnia in mentem quidnam sit, quod Cebes statuerit ¹).
Cuius sententia accuratius considerata ille ultro fatetur diffici-
lem sane moveri quaestionem, quippe quae locum illum philo-
sophiae gravissimum, qui sit de ortus et interitus rerum causiS,
propius attingat. Quo quidem loco educimur paullatim ad sum-
mum illud sapientiae Platonicae fastigium, hoc est ad idearum
doctrinam, unde Socrates Platonicus fatetur se primum intelle-
xisse veritatis scientiam neutiquam posse ex rerum naturalium
observatione et notitia sive ex realism0, quem hodie barbare
vocare solent, hauriri, sed unice petendam esse ex idearum
cognitione sive ex idealism0. Narrat enim Socrates, prius·
quam ad Cebetis sententiam aggreditur, universe quid sibi
in perscrutandis rerum causis et rationibus versanti
olim acciderit. Physicorum enim decretis ad veri quaerendi
usum traductis brevi ait se intellexisse in rerum natura adspec-
tabili nihil esse, quod ultimas rerum causas patefaceret, siqui-
dem quae a physicis pro causis allata essent, ea minime vim ac
naturam rerum aperirent ac declararent. Deinde cognovisse se
sententiam Anaxagorae, qui mentem divinam rebus omnibus
praefecerit. Tum vero sese ait speravisse futurum esse sic, ut
Clazomenius quaenam optima cuiusque rei causa et ratio videre-
tur subtiliter exquireret, quippe quod unice menti esset conve-
niens eaque· dignum. Sed illum mentem et rationem ad causas
rerum declarandas minime adhibuisse, physicas tantum res eo
traduxisse, unde optima cuiusque rei ratio non cognosceretur.
Quo facto sese dicit rem instituisse aliter, ad unas ideas sese
intellexisse hac in causa iudicium esse referendum.
Has enim ubi statuerimus per se ac vi sua constare et quaecun-
que insigniantur illarum nomine non aliam ob causam, quam
quia sint illarum participeS‚ ita appellari solere tenuerimus, fu-
turum esse se arbitrari, ut in causis rernm investigandis non
rerum externarum animadversioni temere tribuamus omnia et
ex rerum effectis atque operibnS, quae oculis cernantur, earum
vim naturamque aestimemuS, sed potius mentis rationibus uta-
mur earumque ope ideas ad rerum iudicium traducamus. Quam—
quam in harum rerum quaestione eam cautionem adhibendam
esse Socrates praecipit, ut et positae sumtiones rite explorentur
et si qua altius escendendum sit, id item sic fiat, ut ne princi-
pium et consequentia temere misceantur ²). Nunc quidem Socra-

ἐξ ἓῖἳθ9ἶιῇτεωξ. pertineant et quid significent otarius etiam
perspicietur, si comparata fuerint quae de hac parte dialecticae

 

