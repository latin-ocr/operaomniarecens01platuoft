AD sYMPOSIUM. LI

assurgit3 certe cum sublimitate sententiae Socraticae
nullo modo potest conferri. In dialecticis autem adeo
nihil proficit, ut eius argumentatio aliquoties sit cassa
nuce inanior. Denique quemadmodum *ceteri oratores
utpote rationis sophisticae alumni tecte carpuntur atque
irridentur, ita hic non solum ita loquens inducitur, ut
Socraticae sapientiae neque vita· et moribus neque in-
telligentia et cognitione ullo modo particeps videatur,
sed etiam ut Socratis adversarius facete perstringatur
atque confutetur, quippe qui'ad laudes Socratis ab ebrio
Alcibiade praedicatas omnino tacere cogatur. Quod qui-
dem si vere ita statuitur, probabile est Aristopha-
nem quo tempore Plato haec scri serit, etiam tum in
vivis fuisse necdum mortuum. uocirca non temere
Saxius Onomast. I. p. 46 sqq. eius obitum ad Olymp.
LXXXIX. 1. retulisse existimandus est.

Verum satis haec de Aristophane. Progredimur de-
nique ad orationem AgathoniS. Is vero amorem laudat
ut poeta tragicus, cuius pectus recenti victoria, quam
modo reportavit, adhuc concitatum¹ insolentius est et
maiore quodam spiritu poetico agitatum. Praedicat au-
tem hic quoque amorem honestum et cum virtute con-
iunctum, qui nihil habeat communionis cum humilitate
lubidinis. In quo negotio obeundo ab initio certe pru-
dentissime versatur. Reprehendit enim superiores ora-
tores, ‘qui non tam deum ipsum laudaverint, quam ho-
mines propter bona felices praedicaverint, quae amori

Ἴ debeantur. In quo etsi quodammodo adversus illos ini-

quior est, qui partim eandem laudandi viam ingressi
essent, tamen primuS, quid rei sit, diserte eloquitur.
Nimirum unam veram atque rectam laudandi rationem
ait esse hanc, ut primum ostendatur, qualis quis ipse
sit, ac deinde demum doceatur, quorum bonorum au-
ctor sit habendus (p. 194. Ε. 195. Α.). Itaque primum
Amorem laudat ut omnium deorum et pulcerrimum
et optimum, ideoque longe beatissimum. Nam pulcer-
rimum quidem esse censet ideo, quia natu minimus sit,
senectutem usque fu 'at et cum iuventute conversetur,
quo nomine docte onglloquitur Phaedro, qui eum tam-
quam antiquissimum praedicavisset. Cum iuventutis au·
tem flore perpetuo hoc coniunctum esse arbitratur, quod
sit etiam tenerrimus, mollissimus, florentissimus. De
quo ita sermocinatur, ut eum animos tenerrimos occu-
pare, molliter mentes intrare, floridum florida corpora

†

