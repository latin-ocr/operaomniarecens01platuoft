ι «’ ·ν«“-ϋ«“ἡ-·.ᾞΨ<ῆςτκ»·τῃ

12 PaoLEGoMnNA

diuturnitate tandem fatiscat et conteratur. Quis igitur nobis
praestet hoc, in quo nunc degimus, corpus non esse ultimum? ¹)

His vero auditis omneS, qui aderamuS, vehementer sumus
perturbati. Nam cum antea Socratis disputatio nobis plane
satisfecisset mirificeque placuisset, tum nunc Simmiae et Cebe-
tis dubitatio eam habuit vim, ut consilii prorsus inopes haerere-
mus. Socrates vero tantum abfuit, ut de causa sua videretur
esse sollicituS, ut nunquam magis admiratus sim viri tranquilli-
tatem atque constantiam. Nam non solum benevole amanterque
excepit illas Cebetis et Simmiae dubitationeS‚ sed etiam nos
cum animadvertisset vehementi dolore perculsos esse, ad pristi-
nam immortalitatis spem et fiduciam erexit. Monuit autem ante
omnia, ut nobis caveremus, ne, si quando in veri investigatione
deciperemur, animo abiecto rationis et philosophiae osores eva-
deremus. Quemadmodum enim hominum osoreS, inquit, fieri
solent ii, qui, cum de quolibet optima quaeque sperassent, a
pluribus dein decepti sunt et in fraudem inducti, ita etiam qui
sententias eaS, quas maxime probaverant, postmodo falsas esse
cognoverunt, saepenumero in eam inducuntur opinionem, ut de
veritate exquirenda et invenienda omnino desperandum existi-
ment adeoque rationis et sapientiae osores (μισόλογοι)
exsistant. ltaque nos quoque, o boni, nobis caveamus ab isto
errore neve nos unquam patiamur a philosophiae studio de-
terreri 2).

Sed redeamus ad sermonem superiorem. Putabat igitur
Simmias animum contineri harmonia, quae singulis corporis
partibus bene temperatis efficeretur. Quam rationem mihi
videor vel una interrogatiuncula posse confutare. Quid enim?
nonne in superiore disputatione concessum est animum viguisse,
antequam in corpus veniret? Hoc igitur si vere diximus, eum
plurimum ab harmonia differre nemo est quin videat. Quippe
harmonia oritur tum demum, cum lyrae partes compositae et
coagmentatae sunt, animum autem affirmamus corpore prius
fuisse-⁹2). Praeterea etiam, ubi harmoniae vim naturamque ac-
curatius consideraverimus et cum animo contenderimus, magna
inter utrumque discrepantia obtinere videbitur. Nam harmonia
varios gradus et temperationes habet, animus autem vi sua con-
stans est et immutabilis. Animus porro virtutibus et vitiis, quae
quasi concentu quodam et discrepantia continentur, insignis est,
cum harmonia non possit alias harmonias et discrepantias sono-
rum in se simul continere. Praeterea animus cum propter na-
turae suae constantiam plus minusve temperari non possit,

1) P. 85 D — 88 Β.
2) r. 88 C - 91 C.
3) P. 91 C — 92 Ε.

