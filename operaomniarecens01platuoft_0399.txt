  

 

⁷ ¹An PHAEDONEM. ’ 63

divina evehendi incensus depingitur. Neque ab hac re alienum
est Symposium, in quo ostenditur, quibus quasi amoris h. e. re-
rum divinarum studii gradibus ad divinioris sapientiae posses-
sionem perveniatur. Iam vero in Phaedro animi dicuntur tanto
citius ad inferiora decidere atque adeo denique in brutarum
animantium corpora delabi, quanto magis eos deficiat rerum
divinarum studium et ardens desiderium. Quod ipsum quoque
in Symposio ita iudicatur, in quo qui divino amore neglecto ad
humiles corporis cupiditates prolabuntur, ii locum infimum te-
nere existimantur. Cum istis vero omnibus praeclare convenit
PhaedO, in quo qui corporis lubidinibus constricti tenentur, ii
humum delapsi denique etiam brutarum bestiarum corporibus
illigantur. Accedit ad haec, quod in utroque illo opere animo-
rum immortalitas ad doctrinae rationem ibi explicatam necessa-
rio requiritur. Ea vero etsi in Phaedro ¹) argumento ex libero
animi motu itemque ex idearum recordatione repetito utique

’ confirmata est, tamen in Phaedone etiam multo subtilius atque

certius stabilitur, ut facile appareat huius demum libri acces-
sione doctrinam ibi proditam et illustrari luculentius et certius
corroborari. Quid igitur? nonne apertum esse (lebet omnibus
Phaedonis ortum post Phaedri et Symposii origines esse ponen-
dum? Hoc autem si vere ita statuitur, scripsit Plato librum no-
bilissimum, cum non ita pridem ex primis itineribus in patriam
redux factus esset atque in Academia philosophiam docere in-
stituisset, id quod dudum ita in Disput. de Plat. vita, ingenio et
scriptis ²) iudicavimus, Atque eandem rationem suis quisque de
causis amplexi sunt etiam F. SclileiermacheruS‚ C.F.Her-
mannus3) ‚ C. Steinhartus4) , alii, quorum iudiciis sanequam
plurimum tribuimus, ’

Itaque omnia profecto testantur Phaedonem non iuveniliS,
sed maturioris aetatis opus esse, id quod etiam artis perfectio in

'³1 ’ eo mire exsplendens certissime confirmat. Quod autem Socratis

morientis imago in eo tam vividis coloribus est depicta, ut videri

possit eorum, quae describuntur, recens memoria tum fuisse,

 

cum liber componeretur, iniuria profecto inde collegerunt eum
revera non ita multo post Socratis mortem scriptum putari
oportere. Etenim primum quidem fieri sane potuit, ut Plato,
ubi non -ita pridem in patriam revertit, popularibus suis
sapientis morientis imaginem expolitiorem ob oculos ponere
constitueret, quippe qui iam ipsi de Socratis virtute et animi

1) Pag. 2450 sq. et 249 O.

2) Opp. Plat. Vol. Ι. Sec-t. Ι. pag. XXV sq. et LI sq.

3) Geseh. u. Syst. 1. pag. 528 sq.

4) Plat. sammtl. Werke. Uebers. v. H. Miiller. Vol. IV. pag.
458 sq.

