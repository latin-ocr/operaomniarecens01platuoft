34 , ’ PROLEGOMENA

videtur, Peloponnesi incolae, narrat, quid Socrates supremo
vitae die dixerit atque egerit. Quod cur ita institutum sit, in
promtu est. Etenim primum quidem scaena colloquii isto modo
Athenis aliorsum translata multa, quae aliter fuissent silentio
transmittenda, commodissime potuerunt copiosius narrari, cum
Echecrates rerum Atticarum imperitus fingatur. Cuius generis
sunt illa, quae narrantur de Deliorum celebritate, de morte
Socratis per triginta dies procrastinata, de aliis rebus similibus
quae certe omnia Athenis in vulgus fuerunt nota. Deinde dialo-
gus etiam propterea Phliunte habitus fingitur, quod Plato statim
a principio libri aliquo modo significandum censuit doctrinam
immortalitatis rationi Pythagoreorum admodum cognatam esse
et partim inde ductam. Phliunte enim Pythagoreos iam inde ab
aetate Pythagorae, qui et ipse ibi aliquamdiu commoratus erat,
sedem ac domicilium suum habuisse constat. Atque id ipsum
tanto elegantius ita est institutum, quod philosophus sermonibus
Athenis habitis ut principes oratores interesse iussit etiam Sim-
miam et Cebetem, qui cum essent discipuli Socratis fidelissimi,
tum Thebis a Philolao Pythagoreo ad doctrinae cognitionem
nonnihil profecerant. Accedit denique, quod isto modo non-in-
commode potuit etiam significari, quonam tempore Phaedo lit-
teris esset exaratUS, quandoquidem e mentione Pythagoreorum
Platonem facile coniicere licet, quo tempore hunc librum com·
posuit, iam arctiorem quandam cumillis contraxisse familiari-
tatem accep'ta etiam accuratiore doctrinae ipsorum notitia.
Pergimus ad scaenam colloquii, Athenis consti-
tutam. Describitur vero hic ante omnia mixtus ex dolore et
gaudio sensuS, quo cum omnes tum ipse quoque Phaedo maxime
affecti fuerint ad Socratem ventitanteS, quippe quem ultra vitae
humanae humilitatem elatum tamquam augurati sint iamiam ad
divinioris vitae beatitatem esse discessurun1; quod nemo est,
quin sentiat praeclare cum principali libri argumento et consilio
convenire. Narratur porr0, quinam ex eius amicis et familiari-
bus interfuerint ultimis eius sermonibus, inter quos imprimis
memorabiles sunt Simmias et Cebes Thebani. Hi intromissi in
carcerem Socratem offenderunt modo vinculis liberatum et
Xanthippen uxorem una cum filiolo iuxta ipsum assidentem.
Qua quidem amandata, ne scilicet iletu et eiulatu eius sanctissi-
mum hoc moriendi tempus tamquam vocibus male ominatis in·
terturbetur, continuo transitus iit ad eius rei, quae toto libro
potissimum agitur, quasi praeparationem. Socrates enim crus
modo vinculis solutum manu perfricans scite animadvertit mi-
rabiliter sic esse a natura institutum , ut dolor et voluptaS, quia
simul eodemque tempore movere homines non possint, tamen
veluti extremis verticibus suis copulati sint doloremque voluptas
ae voluptatem-vicissim dolor sequatur. Quo quidem dicto quis

 

