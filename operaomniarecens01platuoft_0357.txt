AD PHAEDONEM„ 21

posio quide-m proposito Socratis tamquam divini amatoris exem-
plo ostenditur unum demum philosophiae studium animos ex
rerum humanarum humilitate posse ad rerum divinarum admi-
rationem et cognitionem evehere atque vitam mortalem divinae
sapientiae bonis ornare. In Phaedone autem eiusdem Socratis
ut philosophi morientis imagine proposita docetur philosophiam
ipsam vi et natura sua immortalitatis spem atque fidem excitare
et confirmare, quippe quae usque sapientis animum infinito quo-
dam virtutis atque veritatis desiderio repleat, quod non aliter

‘¹ , ‚nisi animo in libertatem vindicato prorsus expleri satiarique

possit, ut manifestum sit in Socrate hic tamquam vivam immor-
talitatis imaginem expressam cerni. Itaque facile apparere arbi-
tramur utramque philosophi vel morientis vel amantis speciem
habere quidem aliquid commune, sed tamen item adeo inter se
discrepare, ut altera ab altera plane separata sit ac seiuncta et
quaeque in se absoluta et perfecta esse putanda sit. Haec autem
cum ita se habeant, profecto consequens est, ut iudicium de
Phaedonis summa atque consilio haudquaquam e Symposii ra-
tionibus suspendendum sit.

Haec igitur sunt fere, quae Schleiermacherus de Phaedonis
causis et consiliis commentatus est; quae certe nemo non vide-
bit esse eiusmodi, ut a vulgari de summa operis iudicio pluri-
mum discrepent. Haec omnia autem, quae ab eo disputata sunt,
recentiorum criticorum non paucorum plausum tulerunt, quan-
doquidem postea exorti sunt, qui eius sententiam vel simpliciter
amplecterentur vel nonnihil mutatam eo modo defenderent, ut
eam rationem, quae vulgo esset probata, et ipsi deserendam
arbitrarentur.

Et Ferd. Christ. Baurus ¹) quidem Schleiermacheri
sententiam omnino ita comprobavit, ut eam vel ideo iudicavit
assensione esse dignissimam, quia argumenta in Phaedone pro
animorum immortalitate allata, ubi subtilius examinentur, per-
quam infirma et imbecilla esse videantur, ut illorum expositio
merito pro secundaria operis parte habenda sit et Platonem
credibile sit in hoc opere componendo aliud quid egisse, quam
ut immortalitatis spem adiuvaret. Sed unde tandem apparere
dicemus ipsum Platonem de sua disputatione pro animorum
sempiternitate suscepta tam humiliter et prope abiecte sensisse?
Nimirum id certe sumpsit potius Baurus, quam demonstravit,
quoniam ipse scilicet recentioris philosophiae placitis meliora
edoctuS, quid de dialecticis eiusmodi argumentationibus existi-
mandum sit, clarius perspectum habere sibi visus est. At enim
vero graviter ac severe Platonem egIsse atque disputationibus istis

1341? libro praestantissimo: das Christliche des Platonismus,
pag. sq.

