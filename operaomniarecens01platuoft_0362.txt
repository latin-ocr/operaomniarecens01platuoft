26 PROLE'GOMENA

Videntur quid rei sit duobus verbis posse significare. ‘Agi-
tur enim nostro iudicio causa immortalitatis in
Phaedone non modo dialectice, sicuti vulgo existi-
matum est, verum etiam ethice. Quippe dialectice
illa defenditur eo, quod argumenta ex animi natura petita pro
illa afferuntur. Ethice autem illa tractatu-r, quatenus vel
exemplo et moribus Socratis vel etiam praeceptis virtutis et
sapientiae ab eo hic et illic propositis docetur virtutis atque
veritatis quaerendae atque adipiscendae disciplinam haudqua-
quam posse consistere, nisi animos immortales esse nobis per-
suadeamus, Et de dialecticis quidem disputationibus ad immor-
talitatem probandam accomodatis postea dicetur explanatius,
Itaque hoc loco id unum agendum videtur, ut quatenus reliqua
eodem faciant, breviter ostendatur.

Facit autem huc ante omnia Socratis morientis descripti0,
in quo tamquam viva quaedam imago sapientis expressa cerni-
tur, qui non modo mente et intellegentia, sed etiam animo
atque pectore spem immortalitatis adeo firmiter conceperit, ut
ipsius exemplo facile cognoscatur, quantum divinioris vitae spes
et fiducia non modo ad hene vivendum, sed etiam ad bene mo·
riendum valeat. Huc enim pertinet, quod Socrates is informa-
tur, qui recte factorum conscientia sustentatus atque sapientiae
disciplina ad spem futurae post mortem beatitatis erectus mo-
riendi necessitatem iamiam imminentem non modo non horret,
sed etiam laeto ac tranquillo animo exspectat, ut adeo lugentes
amicos amanter consoletur atque inter omnes unus sit, qui per-
petuo tueatur animi constantiam ac for-titudinem. Huc spectat,
quod aequa mente uxores ac liberos, dum sermones de immor-
talitate instituturus est, discedere iubet, ne querelis et lamenta-
tionibus eorum sanctissimum hoc tempus ‘tamquam vocibus
male omInatis interturbetur, quodque lenis, mitis, benevolus
erga omnes est, qui in carcere praesentes adsunt, ne ianitore
quidem atque ministro undecimvirorum excepto, qui ei letiferum
cicutae poculum porrecturus est. Huc pertinet, quod plenus
est pia erga deos reverentia, quorum voluntati per omnia ob·
temperare promptus et paratus est quosque tam religiose colit,
ut vel in extremo vitae termino constitutus gallum Aesculapio
olim voto promissum immolari iubeat et in carcerem coniectus
poemata pangat, si forte animum isto modo religione possit ex-
solvere. Huc denique referenda est praeter alia multa etiam
admirabilis illa animi serenitas et tranquillitaS, qua postremo
mortem ita oppetit, ut sese cum diis fore coniunctiorem planis·
sime speret et confidat.

Ex his omnihus vero quis est, quin protenus animadvertat,
quantum praesidii spei immortalitatis accedat, quandoquidem
isto pacto interiore quasi animo sentimus humanam vivendi

