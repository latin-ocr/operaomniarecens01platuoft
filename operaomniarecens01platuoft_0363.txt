AD PHAEDONEM. 27

condicionem ntique eam esse, ut immortalitatis fiducia vel ma-
xime indigeamus ad bene et vivendum et moriendum? Socrates
autem iste moribundus prope omnibus argumentationibus dia-
lecticis plus valet ad suscipiendam immortalitatis fiduciam,
quandoquidem nemo est, quin eum intuens sibi persuadeat
virum tam pie de futuro sperantem et vitam ante actam honeste
sancteque transegisse et futuro tempore sore beatissimum.

Hanc vero tam praeclaram viri imaginem ut effingeret
philosophus, Socratem non ad historiae fidem descripsit, sed
informavit ut sapientem, qui quanta necessitudine spes immor-
talitatis cum vita hominum morali, quam dicere licebit, conti-
neretur, intimo pectore senserit. In quo tamen ita versatus est,
ut picturae suae id fundamentum subiecerit‚ quo nullum repe·
riri potuit certiuS, hoc est veros Socratis sensuS, moreS‚ sermo-
nes. Nam ille ut a multis prope pro perfectae et consummatae
virtutis exemplo est habitus, ita etiam videtur animorum im-
mortalitatem pia mente auguratus esse1). Hinc igitur profectus
Plato eum ad verisimilitudInis quidem speciem depinxit, sed ita,
ut longius progressus quidquid ad talem eius imaginem absol-
vendam opus esset, qualem ipse pro suo scribendi consilio re-
quireret, cum ex sua ipsius doctrina et ratione, tum ex Pytha-
goreorum disciplina assumeret. Nam Pythagorici quiddam etiam
in persona et moribus Socratis esse conspicuum non temere vi-
demur statuere.

Sed cum Socratis persona ita sit descripta, ut qui eam
intueantur, ii quanti facienda sit spes immortalitatis facile sen-
tiant, tum etiam ethicae disputationes cum dialecticis argumen-
tis consociatae eam vim habent, ut plane ad confirmandam im-
mortalitatis fidem comparatae sint. In quo Plato similiter certe
sensit atque multis saeculis post immortalis nominis philosophus
Im. Kantius Hunc enim constat iudicavisse ipsa ratione po-
stulari (postulatum rationis ipse vocat), ut animus sit immorta-
lis, quoniam ita demum vitae honestati atque virtutis studio
suus honos suumque pretium constare posse videatur. Quam-
quam philosophus Atheniensis huius rei iudicium etiarn latius
patere voluit, qui illud non tantum ad vitae honestatem, sed
etiam ad philosophiae scientiam et cognitionem retulerit.

Exstant autem in Phaedone tres potissimum loci, in quibus
id agitur, ut animorum aeternitas etiam a virtutis et veritatis
rationibus tamquam probabilis et fide digna commendetur. Ete-
nim primum quidem non longe a sermonis principio ²) docetur

 

1) Quamquam de ea re disputavit utique dubitantius, sicuti
perspicuum fit ex Apol. p. 40 C et e Xen. Cyr. VIII, 7, 6 sq.‚
ubi quae Cyrus moriens loquitur, ea Socratis mentem ac senten-
tiam videntur referre.

2) rag. 64 A - 69 Ε,

