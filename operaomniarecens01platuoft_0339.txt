WQJ¹312 ⁷ ’.; ’ “· -.

AD PHAEDONEM. 3

diam, quam exhibet Phaedo Platonis? Enimvero omnia in hoc
libro tam sollerter ad fabularum tragicarum exemplum compo-
sita sunt, ut licet agatur de rebus ad philosophiam pertinenti-
bus, tamen legentes non tam subtili rerum graviorum disputa-
tioni, quam grandi alicui dramati interesse videamur, cuius
auditione et spectatione in varios subinde affectus gaudii et
doloriS, spei et sollicitudiniS, commiserationis et admirationis
inducimur, usque dum in ipso eius exitu quamvis tristitiae
sensu graviter affecti, tamen beata quadam spe et tranquillitate
recreamur et ad melioris vitae post hanc mortem futurae fidu-
ciam erigimur. Tale fere opus quis est quin sponte largiatur
non modo viris humanitatis disciplina excultis semper gratum
acceptumque esse, verum etiam adolescentibus bonarum litte-
rarum studiosis maxime esse commendabile?

Venimus igitur ad id, quod ut hoc loco declaremus officii
ratio sanequam postulat, quandoquidem aperiendum tandem est,
quid hac nova operis editione a superioribus mul-
tum sane diversa nobis agendum putaverimus Id
vero quale sit aut quorsum tendat, iam ex iis perspicuum erit,
quae modo de iis exposuimuS, quorum in manibus omnino Phae-
donem versari vel putemus vel velimus, Propositum enim nobis
suit hoc, ut liber non modo‘critica ratione castigaretur, sed
etiam itaillustraretur, ut conveniret desideriis eorum, qui eum
‘vel aliis interpretari vel privato studio legere vel etiam ado-
lescentibus studiorum suorum causa tradere et commendare
vellent. ltaque primum quidem in commentariis Graecae ora-
tioni subiectis ea exposuimUS, quae ad singulorum verborum
interpretationem opus esse atque interpretationem ipsam confir-
mare posse viderentur, qua in re mediocritatem quandam adhi-
bendam putavimuS, ut nec nimia copia imprimisque rebus tritis
et vulgaribus afferendis molesti essemus nec desultoria levitate
adspersa hic et illic levi aliqua notula iustae interpretationis con-
stantiam neglegeremus. Praeterea vero in prolegomenis id egi-
mus, ut universi libri tamquam corpus spectaretur ideoque dis-
quireretur de eius materia atque forma deque omni doctrina,
quae a scriptore in eo explicata et illustrata esset, quandoqui-
dem nobis plane persuasum est nullum Platonis dialogum recte
posse intellegi, nisi cum singularum eius partium interpreta-
tione etiam totius disputationis accurata consideratio coniuncta
fuerit. Itaque in Prolegomenis id dedimus operam, ut vel aditus
ad universi 'sermonis intellegentiam aperiretur vel iis, qui in
eius lectione occupati essent, ubique ostenderetur, quonam vin-
culo singula cum universis continerentur, in quo ipso magnum
sane intellegendi praesidium est positum.

lvi<

