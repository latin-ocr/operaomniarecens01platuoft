LIX

vestigatum tibi videatur3 tum in universae disputationis
forma ac descriptione dici non potest quanta insit vis
ad legentium animos capiendOS, retinendos et ad veri
investigandi studium alliciendos Quum enim argu-
mentum singulorum dialogorum unum sit atque simplex,
omniaque ad unum eundemque finem referantur, tamen ,
quid potissimum spectetur et quorsum tendat omnis
disputatio, tanta plerumque arte occulta-tum est, ut
fere non possimus nisi absoluta totius sermonis lectio-
ne ea de re facere iudicium. Quo in genere nemo
est· quin videat quam admirabilis sit Platonis sapientia:
qui quum egregie perspexisset colloquii naturam, eOS,
quos inducit colloquentes, ita disputantes facit, ut ad
argumentum, de 1quo disseritur, videantur accessisse
non-praeparati atque meditati, sed ita, ut casu ad
illud delati notionum nunc ipsum in animo obortarum se-
riem libera ingenii agitatione persequantur, incerti quasi
haerentes, quem exitum habitura sit disputatio. Itaque
saepenumero princeps-quaestio videtur negligi et aliud
agendo tractari, ut qualis sit non possit cognosci,
nisi dialogi ornatu, disputationis ortu et progressu,
denique singularum partium concentu diligenter con-
siderato. Cuius artificii ratio quum multis obscura
fuerit neque diligenter animadversa, paucis illustranda>
videtur, ut tirones mature ad eam animum advertere
consuescant. Etenim cum primario consilio, quod
in singulis sermonibus secutus est, philosophus fere
alia etiam coniunxit plura, quae quamvis saepius ab
illo aliena maximeque diversa videantur, tamen cum
illo ipso arctissime coniuncta sunt adeoque ad eius
explicationem atque illustrationem necessaria. Sic
in Critone Socratem defendens ab illo crimine,
quo iuvenes ita corrupisse ferebatur, ut legibus pu-
blicis recusarent obedientiam, simul hoc agit, ut bono
viro in omni vitae conditione iustitiam servandam et
legibus patriae obsequendum esse doceat. In Phae—
done praeterquam quod immortalitatis fidem argumentis
confirmat, non solum alios quosdam doctrinae suae
locos explicat, sed etiam Socratis morientis imaginem
ante oculos legentium ponit. In libris de Republica
facile ambigaS, utrum de iustitia et virtute disputetur,
an de optima civitate, cuius imago quaedam adum*
bratur. Sed non est quod plura huius modi exempla
commemoremus, quae e singulis fere Platonis scriptis

