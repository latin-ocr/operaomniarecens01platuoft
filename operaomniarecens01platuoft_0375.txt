 

AD PHAEDONEM. 39

dam statuit atque fecit infra inde a pag. 108 Α, uhi statum et
condicionem animorum post mortem futurum narratione fabu-
lari declarare conatus est, ut tota haec de immortalitate dispu-
tatio et a mytho ordiatur et mytho quodam finiatur.

Sed praeter hanc rei confirmationem a veteri traditione
ductam philosophus etiam alio utitur argumentO, quod repeti-
tum est a lege naturae, qua contraria fere inter se reciprocen-
tur, ita ut altera semper in altera transeant atque ex contrario
suo oriantur. Eandem igitur vult esse mortis atque vitae ratio-
nem ideoque inde colligit vitam ex morte exsistere, ut ne mors
quidem vitam auferre iudicanda sit, id quod etiam apagogica
argumentatione1) certius commonstratur. Nimirum tenendum
hic quoque est diligentissime sermonem esse de externa tantum
animorum fortuna et condicione neque vero de interiore ipso-
rum natura. Quamobrem quod contraria semper ex contrariis
oriri iudicantur, id neque ad ideas neque ad ipsam animi vim
referendum est, sed unice pertinet ad res quae habent genera-
tionem usu atque experientia notaS, sicuti philosophus ipse de-
claravit2): τότε μὲν γαρ ἐλέγετο ἐκ τοῦ ἐναντίου Ἲπροὶγμα-
τος τὸ ἐναντίον πρᾶγμα γίγνεσθαι, νῦν δὲ ότι αὐτὸ τό
ἐναντίον ἑαυτῷ ἐναντίον οὐκ οἷν ποτε γένοιτο κτλ. Quae
verba mire a multis neglecta huic loco lucem affundunt clarissi-
mam. Itaque omnino quidem hoc loco docetur vitae et mortis
alternationem, qualem in rerum natura cernamus, neutiquam
eam vim babere, ut animis interitum afferat, cum utraque nihil
aliud sit nisi variata quaedam vivendi condiciO, qua ita fiat, ut
animi modo mortalibus inclusi vivant corporibUS, modo illis re-
lictis alia utantur fortuna atque statu. ln qua quidem sententia
illustranda philosophum apparet cum a vulgaribus quibusdam
popularis religionis opinionibus tum maxime ab Orphicorum et
Pythagoreorum de animorum migrationibus decretis profectum
esse, quamquam ista omnia prudenter correxit, emendavit, de-
nique suae ipsius sententiae de animorum natura susceptae acco-
modavit. Nam illud quidem satis apertum esse arbitramur uni-
versae huic argumentationi tamquam fundamenti loco subesse
ea, quae philosophus infra demum de sempiterna animorum na-
tura subtilius exposuit.

Sed accedamus iam ad alteram argumentationem,
qua animorum aeternitas confir-matur. Docetur enim
intellegibilem animorum vitam ita esse comparatam, ut
inde eorum sempiternitas satis certe intellegatur. Quippe peti-
tum hoc argumentum 3) est ex ortu idearum sive notionum ge-

1) Pag. 72 Β - C.
2) Pag. 103 Β,
3) Pag. 72 D —- 77 A.

