192 PRAEFATIO

ipsius discipulos , qui propter integerrimum erga ma-
gistrum amorem cius fugam parassent eique vehemen-
tissime morti ereptum cuperent, tamen denique eius
iudicia ita probare iusserit, ut viri voluntati conce-
dendum putaverint.

Sed haec quidem satis erunt de consilio scriptio-
nis deque via et ratione, qua philosophus illud ef-
fectum dedit. Nam de scenico dialogi apparatu, quem
facile apparet argumento et consilio universi operis
elegantissime esse attemperatum, certe non esse pu-
tamus quod peculiari opera disputetur.

Sunt autem omnia in hoc libro perquam popula-
riter ac vulgari hominum captui accommodate expo-
. sita, ut primo saltem adspectu in eo plane desidere-
tur celsior illa ac subtilior philosophandi rati0, quam
in plerisque aliis Platonis dialogis vigere novimus.
Quae res adeo offensioni fuit Fr. Astio De Vita et
Scriptis Plat. p. 292 sqq. ut Critonem contenderit
pro libro subditicio habendum esse et Platone pror-
sus indigno, quippe qui neque ad artis laudem ne-
que ad rerum gravitatem cum aliis philosophi scriptis
comparari possit. â€˜De quo nobis quidem multo vide-
tur aliter. Nam primum quidem haudquaquam levia
sunt, quae ex purissimis.doctrinae moralis hausta
principiis de iure civili deque officiis pietatis et obe-
dientiae reipublicae praestandis disputantur, quorum
vim et gravitatem, quae certe etiam ad Platonis phi-
losophiam fuit maxima, multum veremur ne criti-
cus severissimus non satis diligenter momentis suis
ponderaverit. Deinde popularitas ista, quae per to-
tum libellum regnat, neutiquam est abiecta et hu-
milis, quae artis laude careat aut rerum vim et uber-
tatem plane nullam habeat. Imo in summa simplici-
tate tamen et veritatem atque gravitatem sententia-
rum sectatur et universi libri rationibus sollertissime
est attemperata, siquidem per scriptionis consilium
nullo modo fieri potuit, ut aut subtilius aut randius
ac sublimius disputandi genus deligeretur. {ed no-
lumus haec nunc persequi copiosiuS, praesertim quum
libri argumento accuratius perlustrato sponte intelle-
ctum iri existimemus, quid de tota caussa iudicari
oporteat. Nec tamen inutiliter consulentur quae con-
tra Astium disputarunt Io s. Secher. De Scriptis

