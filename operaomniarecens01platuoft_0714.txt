Lxxn . PROLEeoMENA

introductas esse. Quasi vero apud Platonem, ubi statim
ab initio operis docti de amore sermones habentur, iis
ullus locus concedi potuerit, nec eaedem per rei na-
turam debuerint placere Xenophonti, qui convivii hi-
laritatem suavitatemque omnem describere constituis-
set *). At vero, inquiunt **)‚ quod Xeno hon maiorum
poculorum usum reiicit, Plato autem ocratem suum
informat talem, qui fortiter usque ad diluculum e psy-
ctere bibit, estne hoc eiusmodi, ut alterum scriptorem
suspicari liceat alteri suam rationem cum aliqua s‘imul-
tate opposuisse? Nimirum Plato Socratis invictam con·
tinentiam animique fortitudinem ostensurus eum ex·-
tremo convivio ita facit-bibentem, ut, licet compotationi
indulgeat, tamen praeter ceteros omnes maneat sobrius
et veri philosophi tueatur dignitatem3 Xenophon autem
eum iussit in eo versari convivio, quod a vulgari more
et consuetudine non recederet, ut profecto quidquid
convivarum intemperantiam argueret, id totum tollere
et removere debuerit***). Paullo plus ponderis habere
videntur argumenta mutuae simultatis a Cornario in
medium allata. Is enim, dum statuit Xenophontem eum
fuisse, qui librum suum Platonico scri to utpote prius
in lucem emisso opposuerit, haec scriffit†): „Sed non
in his tantum, quae ex aemulatione quadam Platonis
Symposio prius edito contraria scripsit, sed etiam in
his, quae velut aliunde sumta citat, Xenophon a Pla-
tone dissentire deprehenditur. Quale et hoc est, quod
Socrates apud ipsum Pausaniae apologiam pro his, qui
in intemperantia simul volutantur, adducens, in qua di-
xerit ille, quod etiam exercitus fortissimus esset, qui
ex amatis et amatoribus constaret, et dictum hoc pri-
mum veluti falsissimum refellit et mox testimonia ab
illo de Thebanis et Eleis producta reiicit. Quod autem
non hanc Pausaniae opinionem eo loco reprobare vo—
luerit, cuius scriptum etiam Athenaei saeculo ignotum
fuit, et qui etiam apud nullum alium quam Platonem
de amatoribus et amatis loquens inducitur, sed ipsum
Platonem per hoc notare instituerit, ex eo clarum
fit, quod ea Pausaniae verba apud Platonem haben-

 

*) Idem de hac rc visum cst Bockhio l. c. p. 8 sqq.
**) Athen. 1. c. Cornarius 1. c. p. 28 sqq.
***) Ita Bockhius quoque censuit p. 18.

ἢ) P. 42 sq.

