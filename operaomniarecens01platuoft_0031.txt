XX V

coniectura ²¹²), inde ab hoc potissimum tempore scri-
bere 'aut saltem edere coepit Theaetetum, Sophistam,
Politicum, Parmenidem, in quibus libris scientiae
rationem explicavit, atque doctrinam idea-
rum argumentis confirmare et ab adversario-
rum, imprimis Megaricorum, dubitationibus vindicare
studuit Μ’). Quanquam fieri potest, ut hos libros,
sicuti Theaeteto factum videtur, iam Megaris in lit-
teras retulerit3 quod tamen minus affirmare licebit de
Politico et parmenide, qui disciplinam Pythagoricam
sapiunt. Porro inde ab hoc tempore animum adiecit
etiam ad illustrandas eas philosophiae partes», quae,
quoniam ad vitam humanam atque rerum universita-
tem referuntur, merito iudicantur longe gravissimae.
Quum enim in illis, quas de idearum doctrina deque
scientia instituerat, meditationibus et commentationi-
bus ideam summi boni reperisset talem, quae ce-
teras omnes virtute ac praestantia sua superaret lon-
gissime adeoque eas ambitu suo complecteretur ***),
quid in vita singulorum hominum, in con—
stituendis regendisque civitatibus, denique in
universa rerum natura optimum esset, peculia-
ribus operibus explicandum sibi sumsit, idque eo fe-
cit mod0, ut cum rerum civilium cognitionem usu et
experientia comparatam, tum decreta Pythagoreorum,
quorum pleniorem notitiam in Italia accepisset, ad
eas disputationes adhiberet. Scripsit igitur illo tem-
ore etiam Philebum, Politiam, Timaeum, quorum
librorum tam arcta coniunctio est, ut alius alium in-
tra temporis spatium non adeo diuturnum excepisse
videatur. Nam in Philebo quidem docetur, qualis

⁶) Quae hic et alibi de tempore, quo scripti sint libri Platonis,
et de ordine, quo se exceperint, disputavimus, ea quoniam
longiorem requirunt disputationem quam ut hoc loeo possit
pertractari, alibi copiosius inusti-abimus, paucis nunc expo-
nere visum est, ut cognosceremus iudicia virorum erudito—
rum, qui et Platonem diligenter lectitassent, neque prae·
iudicatas hac in caussa sequerentur opiniones.

**) Parmenidem non potuisse scribi ante Olymp. XCIV. Ι. a.
404. a. Chr. n. patet e loco p. 127. D.‚ ubi mentio iniicitur
triginta tyrannorum. Ex eodem autem loco colligas eum
aliquanto post esse compositum.'

'‘¹''*) V. de Republ. VI. p. 506. A. sqq. VII. p. 417. Β. sqq. et
Prolegg. ad Phileb. p. LXXVII. sqq. et XC. sq⁴ ad. Ι. Lips.

