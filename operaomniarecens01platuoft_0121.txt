’ PLATONIS APoLofflAM socssATIs 43

gumenti quadam cognatione, ut ultro coniicere co—
gamur, eos nec temporibus multum diversis litteris
consignatos esse. Iam vero Meno sine controversia
scriptus est aut paullo ante Socratis accusationem
aut caussa eius vixdum in iudicium deducta, sicuti
videmur Prolegg. ad Men. ed. Lips. p. LIII sqq.
atque edit. Gothan. Vol. VI. P. II. p. 20 sq. osten-
disse, cui rationi nostrae nuper alii quoque vel ta·-
cite et clam vel aperte ac sincere accesserunt. Ne-
que aliter existimandum videtur de Euthyphrone, quem
iure videmur cum SchleiermacherO, Sochero
et Schierenbergio ei tempori adsignavisse, quo
caussa Socratis haud ita pridem erat in iudicium
deducta nec iam tristis eius exitus praevideri poterat.

De qua ratione v. quae disputavimus in Prolegg. ad

Euthyphron. p. XXXVI sqq. ed. Lips. et Opp. Plat.
Vol. VI. Part. II. p. 142 sqq. Nam quod nuper Su-
semihlius Hist. Philos. Platon. genet. Vol. Ι. p.
125 sq. libellum post Gorgiam demum scriptum esse
censuit, duplici certe nomine falsus est. Neque enim
in Euthyphrone ulla extant, sicuti ille putat , doctri-
nae idearum vestigia, quandoquidem locus p. 6. D.
E. id minime evincit, ubi εἶδως et ὶὸέα nihil aliud
est nisi genus notionis, eo sensu, quo Plato So-
craticus intellexit. Nec vero disputatio de falsis opi-
nionibus, quae vulgo de diis eorumque cultu circum-
ferebantur, instituta ullo modo caussae Socratis po-
tuit officere, ut vir doctissimus sibi persuasit, qui
non videtur legisse, quae ea de re in editione Go-
thana p. 143 sqq. copiosius exposuimus. ltaque cer-
tum et exploratum habemUS, Menonem et Euthy'phro-
nem scriptos esse quo tempore accusatio Socratis ab
eius inimicis modo instituta ac suscepta erat atque
lis adhuc in iudicio pendebat. Porro dialogus nomine
Critonis inscriptus etsi nulla habet indicia, unde cer-
tiorem de eius tempore natali coniecturam capere
liceat, tamen Socratem ut civem legibus patriae etiam
tum, quum condemnatus esset, religiosissime obtem-
perantem tam populariter tamque ad vulgi captum
accommodate describit, ut non potuerit nisi paullo
post Socratis supplicium litteris mandari. Iam vero
Apologia Socratem sistit in iudicio publico caussam
suam ita orantem, ut omnis eius indoles atque virtus
in clarissima luce collocata conspiciatur, pertinetque

