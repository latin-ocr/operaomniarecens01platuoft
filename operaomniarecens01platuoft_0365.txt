AD PHAEDONEM. 29

pretabimur, ut Platonem dicamus significasse, quod optimi
cuiusque sensus auguratur, iustitiam divinam aliquando virtuti
atque sceleri sua praemia esse tributuram ideoque animorum
sempiternitatem pro certa et indubia poni iussisse.

Atque haec quidem cum ita sese habeant, nobis certe nulla
ex parte videtur dubium esse, quid philosophus in hoc opere
componendo spectavisse existimandus sit. Referuntur enim
omnia denique ad illustrandam confirmandamque sententiam
de immortalitate animorum, quae cum dialecticis disputationibus
ex condicione et natura animi ductis ad evidentiorem mentis 111-
tellegentiam et cognitionem explicetur, tum et Socratis exemplo
et praeceptionibus ad virtutis et sapientiae disciplinam pertinen-
tibus ad interiorem animi confisionem fit illustrior.

Alia autem quaestio est, quibusnam -de causis philosophus
animum ad conficiendam lianc scriptionem adiecerit. Ad quam
quid respondeamuS, in >promtu habemus. Dubitari enim vix
potest, quin Plato totum hunc philosophiae locum, qui est de
immortalitate, sibi propterea singulari studio tractandum sum·
serit, quod omne doctrinae suae aedificium facile pervidit ad-
modum infirmum fore ‚ nisi de animorum immortalitate certius
constaret. Quocirca Phaedoni propositam esse dicemus doctri-
nae de animorum immortalitate confirmationem, causam autem
primariam, cur libri gravissimi scriptio aliquando suscepta sit,
in eo positam esse, quod philosophus universae doctrinae suae
rationem sine immortalitatis confirmatione nullo modo consistere
posse penitus sibi persuaserat. Quod tamen utrumque probe
discernendum nec temere confundendum 6556 liquet.

CAPUT IV.

DISPUTATUR DE ARTE ET COMPOSlTlONE OPERIS, QUOD
PLANE AD TRAGOEDIAE ALICUIUS EXEMPLUM COMPO-
SITUM ESSE DOCETUR.

Admirabile sane operis artificium imprimis in eo cernitur,
quod philosophus, dum id egit, ut sententiam de animorum im-
mortalitate, quantum fieri posset, confirmaret, simul etiam So-
cratem eum produxit in medium, qui vim fidei 111 immortalitate
animorum collocatae exemplo suo adeo palam faceret et ita re—
praesentaret, nt illum dum intuemur vivam imaginem sapientis
spem immortalitatis velut medullitus tam mente et intellegentia
quam animo et sensu complexi cernere videamur. Quae ipsa
res criticos novicios adeo transversos egit, ut in aestimando
operis proposito sapientis personam potius quam immortalitatis
rationem spectandam esse putarent. At enim vero utrumque
uua eademque opera a scriptore est perfectum elegantissime,

