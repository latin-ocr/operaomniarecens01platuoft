PRAEFATIO.

fffffffffffff

Quarta haec Phaedonis editio tota fere Godofredi
Stallbaumii est. Omnia enim, quae ad eam adornandam
pertinerent, ipse providerat. Retractaverat prolegomena
eorumque maximam partem de integro scripserat3 ex
tertia huius dialogi editione huic duo tantum capita,
secundum et octavum, et ea quidem correcta inseri volu-
erat. Confecta autem prolegomena esse ipse indicavit
a. d. XVI. Cal. Nov. a. MDCCCLX.â€š tribus igitur fere
mensibuS, antequam diem supremum obiit. Praeterea
textum nonnullis locis mutavit, commentarios autem
multis partibus auxit et emendavit.

Hanc editionem ut ego curarem, cum essem roga-
tuS, ante omnia id faciendum putavi, ut quae a Stall-
baumio peccata esse viderentur emendarem. Atque cum
in laudandis scriptoribus eum saepe erravisse invenissem,
eos conferre institui, qua in re omnes libros adeundi quod
mihi facultas non erat, magnopere dolui. Deinde cum
vidissem nonnulla pluribus locis dicta esse, ea semel et suo
quidque loco ponenda curavi3 quae uberius disputata erant
et fusiuS, contraxi3 paucissima delevi atque ea nimis
trita aut aperte falsa. Prolegomenis addidi capitis sexti
eam partem, quae est de dialogi habiti aetate, et caput

