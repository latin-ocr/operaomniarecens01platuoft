20 ’ PROLEGOMENA

tandem isto pacto opus fuerit fingere fabulam, qua vel mortuo·-
rum iudicium describitur vel bonis aliquando bene, malis male
futurum esse docetur?

Schleiermacherus hanc sementiam, qua in Phaedone phi-
losophi speciem mortem perpetuo commentantis et mortalitatis
·vinculis exsolvi gestientis depingi arbitratus est, etiam certius
communire conatus est addita acuta alius cuiusdam rei ab aliis
neglectae admonitione. Quippe imaginem illam philosophi, de
qua modo diximus, animadvertit vix'dimidiam in Phaedone ex—
pressam esse, ut alteram eius partem in alio quopiam opere
Platonis quaerendam esse consentaneum sit. Id quod hac argu-
mentatione evincere conatus est. Duplicem enim ait intellegi
posse viam et rationem, qua philosophus in obeundo officio suo
versari soleat, si quidem aut illud agat, ut immortalia ac divina
in ideis perspicua ad vitam humanam traducantur, aut omne
studium eo conferat, ut quae sunt divina atque coelestia, ea a
mortalis vitae communione et concretione liberentur. Iam vero
Phaedonem intuentibus perspicuum fore arbitratur, in eo qui-
dem philosophum non alium deformari, quam qui animum a
mortalitatis communione liberum praestare studeat. Ex quo
consequens esse vult, ut Phaedo arctius cohaereat cum Sympo-
sio, quippe in quo Socrates ut conviva hilaris ac festivus divini
amatoris partes agat, qui vitae mortalium omnem divinae sa-
pientiae vim quam cumulatissime impertire gestiat. Inde vero
continuo colligit Phaedoni tam arctam cum Symposio
intercedere coniunctionem, ut uterque liber omni-
no pro uno opere habendus sit, quandoquidem utro-
bique id agatur, ut plena perfectaque sapientis
imagine depicta doceatur, quam magnum celsum-
que sit veri germanique philosophi munus. Indidem
autem intellegi arbitratur, quid (lenique de supremo Phaedonis
consilio existimari oporteat, quandoquidem omnibus apertum
esse debeat in hoc opere non tam id spectari, ut spes immor-
talitatis animorum confirmetur, quam illud potius agi, ut imago
philosophi mortem usque meditantis et divinae veritatis cogni-
tionem expetentis depingatur eaque ratione summum omnis
philosophiae culmen ac fastigium designetur.

Sed quamquam concedendum est Symposium et Phaedo·
nem argumenti quadam cognatione contineri, propterea quod in
utroque sermone studium divinioris rerum scientiae, quo veri
philosophi animus incensus sit, depingatur, tamen multum salli
videtur Sehleiermacherus, qui imaginem philosophi in Phaedone
adumbratam quasi dimidium eius picturae exhibere putavit,
quae in Symposio sit proposita. lmmo utraque pictura per se 1
seorsum spectanda est, cum quaeque eius libri consiliis conve-
nienter sit elaborata. cuius ipsa partem conticit, Nam in Sym-

