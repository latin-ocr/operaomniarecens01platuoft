PLATONIS APOLOGIAM SOCRATIS. 115

ut Platonici Socratis speciem atque imaginem vere
adumbratam esse luculente testificetur. Atque his
omnibus ita expositis primum quidem videmur non
iniuria ita statuere, ut universae orationis indolem
talem esse existimari oporteat, unde Socratem non
alium -‚ quam vivum germanumque cognoscamus.

Nec vero aliter iudicandum videtur , ubi etiam
ipsas res, quae in Apologia traditae sunt, propius
consideraverimus. Quaecunque enim de philosophia,
quam coluerit SocrateS, de religione, quam probaverit,
de¹ vita civili, quam egerit, de caussis odii, in quod
incurrerit, denique de varia necessitudine, qua cum
civibus suis coniunctus vixerit, vel copiosius vel etiam
brevius exponuntur, ea profecto omnia valent eo, ut.
iis cognitis, dummodo diligenter perpendantur, vitam
viri sapientissimi tanquam in tabula quadam ad veri-
tatis normam descriptam cernere videamur.

· Nam de studiis philosophiae ipsius si quaeritur,
primum quidem ipse p. 18. Β. —- 20. C. vostendit num-
quam se aut quaestionibus physicis dedisse operam
aut artem dicendi sophisticam, quae veritatis rationes
pervertere soleat, coluisse atque exercuisse. Quod
plane 6886 veritati consentaneum, nullo negotio ostendi
pctest. Quotquot enim de studiis Socratis extant
veterum scriptorum testimonia, iis certissime confir-
matur virum sapientissimum a physicorum occupationi-
bus fuisse maxime alienum. Licet enim superiorum
philosophorum de talibus rebus opiniones ipsi non
plane ignotae manserint, id quod nemo temere in du·-
bitationem vocaverit, quandoquidem vel ex e0, quod
philosophiam de coelo in terras devocasse et in ho-
minum domos introduxisse narratur, facile intelligi-
tur eum philosophiam moralem ph sicis opposuisse,
v. Diogen. Laert. II. 19. Porphyr. ap. Theodo-
ret..Gr.· Att. Cur. XII. p. 174. Clem. Al. I. p. 301.
ubi Anaxagoram audivisse et Archelao magistro
usus esse narratur3 tamen longe aliud quid est, do-
ctrinae alicuius notitiam sibi comparare , aliud eam
comprobare assensu suo et opera sua adiuvare. Quod
quidem Socrates apud Platonem a se factum esse
verissime negat, obiurgans etiam et vituperans Co-
micos imprimisque Aristophanem, qui ipsum temere
inv eius rei suspicionem apud magnam multitudinem

