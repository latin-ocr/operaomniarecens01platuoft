 

AD PHAEDONEM. 43

fabulis scaenicis fieri meminimuS, ut saepe rebus omnibus ab
initio prospere procedentibus casus quidam inopinati atque in-
soliti interveniant, quibus animi spectantium praeter spem et

γ exspectationem gravius percellantur et in metum et terrorem

coniiciantur, usque dum nova rursus fiat rerum omnium muta-
tio, idem etiam in Phaedone ita institutum est eo locO, de quo
nunc exposituri sumus. Cum enim superiore Socratis oratione
omnes ad spem immortalitatis erecti essent et sacro quodam
exorto silentio ipse vir sapiens meditabundus assideret mente et
cogitatione totus in iis defixus, quae modo disputavisset, tum
Cebes et Simmias summissa voce inter se colloqui incipiunt,
quippe in quorum animis adhuc aliquid scrupuli resederit. Cum
autem vereantur dubitationem libere proloqui, Socrates eos
ultro exhortatur, ut ne sententiam suam celare velint et amabili
cum urbanitate sese mirari ait, quod ab iis cygnis morituris
divinandi facultate praeditis deterior habeatur. Nam quemad-
modum illi morti proximi utpote Apollini sacri laetum cantum
emittere videantur praesensionem quandam rerum futurarum
habentes, ita se quoque illorum tamquam socium et pariter
Apollinis ministrum veluti aliquem vatem futura laetabundum
augurari nec iam velle a vero quaerendo desistere. Praeclara
vero vox et homine sapiente dignissima, quae sicuti vitae pie
sancteque transactae conscientiam luculente testatur, ita etiam
indicat certissimum animi de sutura aliqua vita eaque beatiore
augurium.

Itaque Simmias et Cebes animadversa viri constantia iam
in medium afferunt quae contra superiora dici posse videantur.
Nam Simmias quidem animi immortalitatem putat ideo non-
dum satis esse demonstratam, quia fieri possit, ut animus
omnino nihil aliud sit nisi harmonia quaedam ex
corporis viribus apte inter se concinentibus oriun-
da. Quae opinio cum iam illa aetate admodum pervulgata fuisse
videatur, tum placuit sine dubio imprimis etiam Pythagoricae
disciplinae assectatoribus, qui omnia ad numeros referre con-
suevissent nec tamen hac in parte cum scholae conditore plane
adhuc consentirent, quippe magis ad materialismum, quem vo-
cant, prolapsi ec, quod curn ille animum per se spectatum et ex
universa mente divina delibatum ad numeros revocasset, tum
hi continuo singulos animos sublata propria ipsorum vi ex sin-
gulorum membrorum atque vlrium corporis concordia ortos
esse voluerunt 1). Post Simmiam vero etiam Cebes profert,

1) Quorum in numero quinam praeter Aristoxenum musicum
(Cic. Tusc. Ι. 10) habendi sint, in commentariis ad p. 8613 prodi-
dimus, ubi quae exposuimus, ea etiam augere licebit copiis Bran·
elisii, Handb. d. Gesch. d. G1·iech.-R6m. Philos. Ltjp. 4884'sq.

