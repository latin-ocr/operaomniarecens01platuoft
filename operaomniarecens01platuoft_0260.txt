182 PRAEFATIO

E. -—- 51. D). Qua ratione postquam declaratum est
Socratem fuga capessenda ideo iniustissime contra
rempublicam esse facturum, quia ingrato et impio
animo patriae salutem subversurus sit, quae certe
sine legum auctoritate salva stare et incolumis per-
manere non possit, deinde alio quoque nomine ipsum
iniustitiae crimini obnoxium fore ostenditur, quando-
quidem etiam perfidiae culpam sit in re admissurus,
ruptis pactis et foederibus, quae ultro cum civitate
inierit. De qua re Leges (inde. a p. 51. C sqq.) sic
fere sermocinantes inducuntur. Monent enim pri·
mum, qui fiat, ut cives cum civitate pactum iniisse
existimandi sint. Nam unicuique Atheniensium pu-
blice permissum esse asseverant, ut cognitis ‚rebus
publicis, si qua ipsi civitas displiceat, collectis rebus
suis migret quocunque placuerit3 quisquis autem ista
conditione ultro atque sponte in patria remanserit,
eum censent re ipsa cum civitate atque legibus tan-
quam foedus iniisse atque spopondisse velle se i sa-
rum imperio religiose parere et obtemperare. (ΞΗΟ-
circa eum perfidum et foedifragum esse arbitrantur,
qui illis refragetur, idque tanto rectius ita iudicari
aiunt, quod ipsarum imperia non saeva sint aut dura
et inhumana, sed lenia et mansueta, ut adeo civita-
tem liceat, si qua opus sit, meliora edocere (p. 51.
C. -- 52. A.). Quae quidem omnia vel maxime in
Socratem convenire arbitrantur, quippe qui Athenien-
sem civitatem tam constanter coluerit et pro patria
sua agnoverit, ut perpetuo in ea habitaverit, ne sus-
cepta quidem unquam diuturniore aliqua peregrina-
tione adeoque nec in iudicio litem suam exilio aesti-
mare voluerit (p. 52. A -— 53. A.). -— Iam vero in-
iustitia ac turpitudine fugae demonstrata Leges eam
etiam inutilem atque noxiam fore ostendunt. Nam
necessarios quidem ac familiares ipsius gravissima-
rum poenarum periculo obnoxios futuros esse (p. 53.
B.); ipsum porro ut legum corruptorem exteris quo-
que, quibus patria sua cara sit, suspectum et invi-
sum fore ideoque coactum iri ibi degere vitam, ubi
maxima regnet morum licentia, indignis et abiectis
modis illic cum aliis conversantem (p. 53. B — E.);
liberos denique in terram peregrinam una cum ipso
abductos melioris educationis fore expertes; in Attica
autem relictos, ubi iusto modo poenam perpessus sit,

