4 PROLEGOMENA AD

nemo facile dubitare poterit, quin in praestantissimis
antiquitatis Graecae. monumentis habenda sit, ut,
etiamsi copias sapientiae Platonicae peculiares nullas
prope offerat, tamen nomen Platonis non iniuria
prae se serre videatur. Quum enim philosophus Athe-
niensis in scriptis reliquis omnibus suam ipsius do-
ctrinam suumque ingenium, unis Legibus, Timaeo
et Critia exceptis, sub Socratis nomine prodiderit et
in lucis publicae celebritatem eduxerit, tum hocin
libro ipsum Socratem ad vitae veritatem descri-
ptum produxit in medium, ut non modo testare-
tur, qualis ille sibimet ipsi visus esset, verum etiam
palam faceret, quam iniustum fuisset iudicium, quo
ab Atheniensibus capitis esset condemnatus, Nam
de consilio si quaeritur, quod scriptor in elaborando
Apologiae libello sequutus sit, argumento operis vel
leviter considerato nemo certe temere dubius haere-
bit, quorsum illud denique pertineat. Produxit enim
in hoc libro Socratem, magistrum suum, caussam
suam in iudicio ita orantem, ut ex ipsius defensione
plane fiat perspicuum, qualia fuerint illius studia et
vivendi consilia, quaeque cum privatis et publicis
temporis sui rationibus necessitudines, quandoquidem
eum ita dicentem fecit, ut quid philosophando ege-
rit, quid de cultu et veneratione deorum senserit,
quid ad civium suorum mores emendandos duxerit
necessarium, quodnam sibi ipsi munus divinitus im-
positum esse putaverit, denique cur in plurimorum
aequalium invidiam atque odium incurrerit et iudicio
ipsis Atheniensibus denique poenitendo de medio sit
sublatuS, clarissime intelligatur, totaque scriptione
lecta atque cognita imaginem Socratis ad vivum adum-
bratam atque descriptam intueri videamur. Quod
quidem artificiose sollerterque ita instituit, ut quam
illi tribuit orationem, eam simul etiam ostenderit ve-
rae eloquentiae, philosopho dignae, esse exemplum
quoddam, quae neque inanibus dicendi artificiis uta-
tur neque a rerum veritate ullo modo abhorreat, sed
sustentata acerrimo studio veritatis ab animo sapien-
tiae opibus munito et recti verique conscientia fir-
mato vim ac robur suum accipiat. Hoci itur illud
est, quod scri tor Apologiae consideratis re us omni-
bus in opere mc componendo atque elaborando spe-
ctavisse existimandus est. Quod certe merito iudica-

