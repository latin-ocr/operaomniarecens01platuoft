XV

perfecti sapientis imaginem in sermonibus suis intro-
duxerit atque dicentem fecerit ea, quae ipse divino
ingenio suo excogitasset. De qua re plura dicentur
postea.

Quanto autem studio philosophiae tum operam de—
derit, facile exinde colligi potest, quod illo ipso tempo-
re, quo utebatur Socratis familiaritate et consuetudine,
complures composuit dialogOS‚ in quibus quum omnino
Socraticam imitatus est disserendi rationem, tum etiam
singulos quosdam philosophiae popularis locos more
Socratico illustravit ⁹⁸)- Quorum librorum artem ra-
tionemque posthac paucis describere conabimur. Ma-
xime autem eius studium scribendi* excitatum est,
quum nefariis artibus hominum improbissimorum ef·
fectum videret, ut Socrates non solum impietatis ac-
cusaretur, sed etiam iniustissimo iudicio capitis con-
demnaretur. In quem quum tanquam in perfectum
virtutis ac sapientiae exemplar intueri consuevisset,
*generosum eius pectus exarsit flagrantissimo studio
tuendae innocentiae magistri sui, hoc est eius viri,
qui omnis virtutis 30 sapientiae vindex et restitutor
videretur. Itaque illo tempore et proximis dehinc
annis, ut videtur, non pauca elaboravit literarum
monumenta, quibus vel Socratis causam defendit, vel
nomen eius atque laudes ita illustravit, ut simul par-
tes quasdam suae ipsius doctrinae exponeret et ex-
plicaret. Nam utrumque ‘consilium tam arcte coniun-
xit, ut quid potissimum in scribendo secutus sit, re
non satis diligenter perpensa, admodum dubius hae·-
rere possis. De qua re item pluribus infra disputa-
bitur.

Atque hactenus quidem. vidimus Platonem inter
philosophos· illius aetatis neminem pluris fecisse quam
Parmeniden] atque Socratem. Itaque ex horum dis-
ciplina plurima ipsum repetiisse, quum suam doctri-
nam conderet, nemini mirum videbitur. Quanquam
hoc fecit sic, ut nihil non ad suam rationem immu-
taverit, omnia suo more exploraverit et ad causas
suas revocaverit. Etenim tantum abfuit, ut divinum
Platonis ingenium in iis acquiesceret, quae a magi-

 

——-

¹⁸¹) V. 5220& Laert. nl. 35. 38. Olympiodor. vit. Plat.
p. .

