64 PROLEGOMENA

 

magnitudine rectius statuere didicissent1). Deinde etiam ma-
xime est verisimile scriptori immortalitatis argumentum trac-
tanti in animum rediisse Socratis tam gratam piamque re-
cordationem, ut eius speciem tamquam recentis cuiusdam amoe
ris affectu intueretur, exprimeret, repraesentaret. Denique etiam
observatione dignissimum est Socratem in Phaedone, licet in
ceteris ad vit-ae veritatem expressus sit, tamen eum informari,
qui animo suo non modo sapientiam Pythagoricam imbiberit,
sed etiam ipsius Platonis doctrinam omnem plane comprehen-
derit. Qualem quidem eum a Platone iarn eo tempore, quo
haud ita pridem mortuus suit, deformari potuisse qui sibi per-
suaserunt, ii profecto a vero aberrasse existimandi sunt.

Atque haec quidem si probabiliter disputata sunt, quonam
loco Phaedo in ordine scriptorum Platonicorum habendus sit,
nemo amplius magnopere dubitabit. Nos quidem certe fatemur
etiam nunc in ea persistere sententia, ut eum proxime post
Phaedrum et Symposium prodiisse et Philebi, Politiae atque
Timaei scriptionem antecessisse existimemus 2). Nam Heus dio3)
quidem Phaedonem non ita multo post Politiam scriptum esse
censenti vel ideo non assentimur, quia in Politia ⁴¹) immortalitatis
argumentis in Phaedone expositis novum quoddam additur,
quandoquidem ostenditur causam interitus animorum necessa-
rio internam quandam et in ipsius animi natura positam esse
oportere. Accedit huc, quod in libro decimo 5) ad argumenta in
Phaedone explicata relegamur.

, Α tempore, quo liber a Platone litteris exaratus est, distin-
guendum est tempus habiti vel potius enarrati sermo-
nis. Habitus vero dialogus fingitur non statim post Socratis
mortem, sicuti plerumque statuerunt viri docti, sed aliquanto
post illius obitum, id quod clarissime ex pag. 57 DE perspici-
tur, ubi inde a multo tempore nullus hospes dicitur Athenis per·
venisse Phliuntem, qui de ultimis Socratis dictis et sactis aliquid
certi referre potuerit. Quippe praeterierat quo tempore collo-
quium narratum fingitur, iam συχνὸς χρόνος, impedito, ut vi-
detur, bellicis motibus mutuo Athenarum et Peloponnesi com-
mercio, Quocirca cogitavimus olim de belli Corinthiaci tempo-
ribusss). Nec tamen nunc putamus verisimile sermonem quin-
quennio demum post Socratis obitum institutum fingi. Itaque
malumus iam de bello Elio cogitari, quod anno a. Chr. CCCXCIX.,

 

1) Disp ut. de Plat. vita, ingenio et scriptis L. c pag XXVII.

2) lbid. pag. XLIX sq. coll. pag. XXIV sq.

3) Initia philos. Platon. III. pag. 189.

4) L Χ pag. 609 Β sq.

5) Pag. 611 Β.

6) Nep. Ages. 5. Diod. Sic. XIV, 83. Demosth. adv. Lepi.. 41.
Isocr. Panegy r. cap. 33 et 40.

