44 PROLEGOMENA

quae Socratis rationi obiici possint. Nam illud quidem arbitratur
ultro sane posse concedi animos et olim viguisse, priusquam
cum humanis corporibus colligarentur, et aliquamdiu adhuc fore
superstites mortuis corporihuS, sed inde tamen nondum hoc
effici contendit, ut pro immortalibus habendi sint. Quae quidem
sententia Cebetis et ipsa nescio quid habet Pythagorici, ut mi-
nus recte a nonnullis ad Atomisticos sit relata. Apparet enim
arctissime eam cohaerere cum doctrina Pythagoreorum de ani-
morum migrationibus ex quibus fuerunt qui colligerent tandem
ita posse evenire, ut animi vis paullatim tamquam con-
tereretur et absum eretur1). Quamobrem tam Simmiae
quam Cebetis disputatione tangi videntur Pythagorei quidam,
qui relicta germana scholae suae sententia quamvis placita illius
primaria retinerent, tamen ad materialismum proniores exsti-
tissent.

Nec vero istae dubitationes caruerunt vi sua. Narr'at enim
Phaedo omneS, qui affuerint, animo vehementer fuisse commo-
tos ac perturbatoS, quamvis hos sensus suos tum occultaverint;
ac fatetur etiam EchecrateS‚ ubi haec ab illo audivit, se quoque
iis non mediocriter commoveri, praesertim cum ipse quoque
olim in ea fuerit opinione, ut animi vim harmonia quadam con-
tineri iudicaverit. Ex quo liquidum fit etiam in superioribus
Pythagoreos significari 3 Platone. Fuit enim hic Echecrates in-
ter PythagoreOS‚ quos Plato in Italia inferiore salutaverat et
cognoverat. Quocirca scriptor elegantissime hic significavit
fuisse tum, cum ipse in magna Graecia versaretur, eiusmodi de
animi natura opiniones inter Pythagoreos ibi subinde sparsas ac
divulgataS.

Sed hoc quidem veluti in transcursu; redimus ad collo-
quium. Effectum igitur Simmiae ac Cebetis dubitationibus hoc
est, ut de causa Socratis iam plane actum videatur. Verum enim
vero cum omnes animum despondeant, tamen ipse Socrates non
modo leniter ac benigne adolescentium dubitationes excipit, sed
etiam labantes familiarium animos erigere et confirmare instituit.
Quin etiam amanter narratur cum Phaedone adolescentiore
iuxta ipsum sedente iocatus esse. Nimirum haec quoque egregie
ad declarandam sapientis tranquillitatem comparata sunt, qui
vel morte appropinquante non perturbatur animo, sed suam
sibi constantiam et hilaritatem tuetur, utpote vel maximis dubi-
tationum fluctibus coortis laetissima immortalitatis spe et fiducia
sustentatus,

Iam vero his ita expositis rursus sequuntur gravia ac se-
vera Socratis de comparanda sapientia monita atque

1) V. annot. ad pag. 88 A.

 

