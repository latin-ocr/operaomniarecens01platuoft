 

42 PRoLEGoMENA

quae longiorem atque subtiliorem rerum expositionem require-
ret, quam quae huius scripti consiliis esset conveniens. Satis
enim habuit paucis indicavisse immortalitatem tum locum ha-
bere, cum animus a corpore segregatus per se vigeret vi vitali
et φρονήσει praedituS. Quod autem rerum simplicium et com-
positarum discrimen posuit, ut inde immortalitatis argumentum
repeteret, convenit ipsi hac in re cum Eleaticis imprimisque
cum Parmenide, quippe quos primos constat res intellegibiles
et adspectabiles inter se opposuisse indeque philosophiae suae
duxisse principia. Quae quidem illorum sententia Platoni adeo
probata est, ut eam, quamvis magna ex parte mutatam etex
idearum doctrina locupletatam, propemodum omni rationi suae
tamquam fundamenti loco subiecerit. Ab illa igitur profectus
ratione etiam novum hoc immortalitatis argumentum effinxit,
cuius pondus ac momentum haud sane exiguum est. Nam ubi
concessum fuerit animum esse ideis similem et cognatum, nulla
profecto causa erit, quare non item concedatur, quod inde se-
quitur, animum esse immortalem neque unquam interiturum.
Nec vero ipse Plato huic argumentationi parum tribuit. Id
quod ex eo intellegitur, quod ea absoluta Socratem suum conti-
nuo facit ita disputantem, ut quid inde ad vitam bene sapienter-
que degendam consequatur gravi oratione ostendere instituat ¹).
Quae Socratis praecepta sicuti manifesto rursus ex Pythagoricae
doctrinae fontibus ducta sunt, quandoquidem Pythagoram rne-
moriae proditum est docuisse puras animas non amplius in cor-
pora inclusum iri, sed in altissimum locum vel in deorum genus
abituras esse2) ideoque lustrationibus earum plurimum tri-
buisse3), ita quorsum denique habita consilii totius operis ra-
tione referri debeant, nequaquam obscurum est. Valent enim
e0, ut Socrates tamquam veri germanique sapientis exemplum
proponatur, qui plenus sit spe immortalitatis intimoque pectore
sentiat nihil illa vel ad vitam sancte degendam vel ad beatae
vitae olim post mortem futurae dignitatem efficiendam esse po-
tentius atque efficacius Quemadmodum igitur in superioribus
animorum immortalitas dialectica subtilitate tribus argumentis
demonstrata est,- ita hic eadem a salutari vi et efficacia, quam
et in vita pure sancteque gerenda et in divinioris vitae beatitate
atque felicitate comparanda habeat, gravissime commendatur.
Sed satis haec de hac parte operis Licebit nunc ad pro-
ximum tamquam fabulae actum4) procedere. Est autem
haec pars dialogi adornata longe sollertissime. Quod enim in

 

1) Pag. 81 A — 84 B.
2) Wyttenbach l. l. p. 187 -194.
3) Lobenk, Aglaoph. p. 248 sq.
4) Pag. 84 C — 88 E.

 

