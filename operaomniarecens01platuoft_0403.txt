 

-s‘e‘fw

AD PHAEDONEM. 67

esse controversia¹). Etenim oriundus 'fuit Echecrates Locris2).
Sed cognomen Phliasii inde, opinor, accepit, quod relicta ltalia
inferiore rerum suarum sedem ac domicilium aliquamdiu trans-
tulit Phliuntem, urbem Sicyoniae, non procul ab Isthmo sitam,
cui fortasse ideo aliquid necessitudinis cum Pythagoreis interce-
debat, quia Pausania 3) teste ibi natus erat HippasuS, Pythagorae
proavuS, et ipse quoque Pythagoras per aliquod tempus ibi com-
moratus erat4), unde etiam hic a nonnullis 5) Phliasius est ap-
pellatus. Ac fieri potest, ut etiam EchecrateS, sicuti Pythagoras
proavos habuerit Phliasios, a quibus Phliasius sit cognominatus,
Sed ista quidem utut se habent, illud certe ipso Platone teste
compertum habetur, eum quo tempore Socrates vita excessit
recentem admodum fuisse Phliuntis incolam. Accuratiorem
enim aut Peloponnesi aut rerum Atticarum non habuit noti-
tiam 6), quod profecto mirum in eo deberet accidere, qui Phli-
unte aut natus et educatus esset aut saltem diutius ihi vitam
degisset. Quocirca sic videtur existimari oportere, ut Echecra-
tem circa illud tempuS, quo Socrates mortem subiit, Phliuntem
commigravisse statuamus Quae quidem commigratio cur tum
ab eo suscepta sit, haud sane constat7).

 

1) Diversus est plane ab Echecrate adolescente, cuius mentio
fit Epist. Plat. IX. ad Archytam scripta p. 358 B.

2) Cic. De fin. V, 29. Val. Max. VIII, 7, 3.

3 II, 14.

43 Cic. Tusc. V, 3. 4. Diog. L. prooem. 12. VIII, 1. ibique
inter r.

ἕ) Paus. ΙΙ, 13. Lycus apud Porphyr. Vit. Pyth. 5. Diod. Sic.
Excerpt. Vales. p. 554 ed. Wessel.

6) Proleg. cap. V. init. pag. 34.

7) Illud tamen ex ipso Platonis Phaedone condiscimus, etiam
Philolaum non multo ante Socratis obitum Thebis esse moratum.
Nec vero hac in causa neglegendum est, de quo aliunde constat,
etiam Archippum atque Lysin‚ qui teste Porphyrio (Vit. Pyth. 55)
et Plutarcho (De genio Socrat. p. 583) postea Epaminondam eru-
divit, eodem fere tempore in Graeciam ex Italia concessisse. Ni-
mirum videntur etiam tum in Italia inferiore motus civiles exorti
esse Pythagoreis periculosi, unde nonnulli eorum fuga capta re—
rum suarum sedem aliorsum transtulerunt, usque dum reditus in
patriam ipsis aliquando rursus pateret. Nam Echecrates quoque
postea Locros videtur revertisse, quandoquidem Plato eum poste-
riore tempore per itinerum opportunitatem una cum aliis Pytha-
goreis illic salutavit, sicuti cum Cicero (De fin. V. 29) tum alii
clarissime testantur. Nec tamen ibi semper ac perpetuo fixit do·
micilium. Cuius rei causa intellegitur ex Iamblich. Vit. Pyth. 250
sq.‚ ubi de Pythagoreis illorum temporum narrantur haec: οἱ δὲ
λοιποὶ τῶν Πυθαγορείων ἀπέστησαν τῆς Ἰταλίας, πλὴν Ἀρχύτου
τοῦ Ταραντίνου. ἀθροισθέντες δὲ εἰς τὸ Ῥήγιον ἐκεῖ διέτριβον
μετ’ ἀλλήλων, καὶ τῶν πολιτευμάτων ἐπὶ τὸ χεῖρον προ-
βαινόντων (i. e. dum etiam civitates in peius ruebant, quae
verba male sollicitavit Kusterus). ἦσαν δὲ οἷ σπουδαιότατοι Φάν-
των τε καὶ Ἐχεκράτης καὶ Πολύμναστος καὶ Διοκλῆς Φλιάσιοι,

5*

