AD CRITONEM. 191

sius. Nam vel ex his satis, opinor, apparet, totum il-
lum locum sanequam ita comparatum esse, ut quasi
interiores pectoris sensim, quos vir sapientissimus
adversus patriam eiusque leges et instituta foverit,
penitus recludere videatur.

Atque his quidem ita disputatis non iam amplius
obscurum fore putamus, Platonem utique Socratis
imaginem eam adumbravisse, quae licet habeat sin-
gula quaedam lineamenta ab artifice potius quam ab
illius persona proiecta, tamen omnino ad vivum ex-
pressa dicenda sit. Quo minus certe dubitari poterit
quin supra vere de consilio iudicaverimuS, quod
Plato in hoc libello litteris exarando sequutus sit.
Apparet enim clarissime propositum ipsi hoc fuisse,
ut, quo magis omnibus pateret quaenam officia iusti-
tiae et pietatis secundum· sapientiae praecepta patriae
atque legibus publicis deberentur, Socratem ut civem
iustum piumque tamquam imagine quadam ad ipsius
vitae veritatem adumbrata repraesentaret, qui vel eo
tempore, quo iniusto iudicio fuisset condemnatuS, pa—
triis legibus fidam obedientiam ipsique patriae piam
sanctamque reverentiam praestiterit, utpote reple-
tus interiore quadam animi de iusto et honesto
persuasione cum pia divinae voluntatis spe et fiducia
coniuncta. Nam hoc ipsum quoque diligenter est
animadvertendum, cum iustitiae et honestatis studio
in ipso coniunctam cerni etiam singularem quandam
religionis pietatem, qua una maxime erectus ac su-
stentatus praesenti fortuna sua fortis acquiescit et
quamvis morte instante tamen futura laetus fidensque
exs ectat. Quapropter in Critone plane ipso opere
decljarat, quod Plato eum in Gorgia p. 519. E. di-
centem fecit: „Vir revera fcrtiS, quamdiu vivit, res
suas diis committit, atque id tantum spectat, quo-
modo destinatum sibi fato vivendi tempus paragat,“
atque simul confirmat veritatem eorum, quae scripsit
Xenoph. Mem. IV. 4, l. ἀλλὰ μὴν καὶ περὶ τοῦ
δικαίου γε οὐκ ἀπεκρύπτετο ἢν, εἶχε γνώμην, ἀλλὰ
καὶ ἔργῳ ἀπεδείκνυτο. Sponte autem intelligitur,
hac ipsa ratione Platonem simul etiam Socratis
eiusque amicorum rationem ac disciplinam a cri-
minationibus eorum defendisse, qui eam tamquam ci-
vitati perniciosam in hominum invidiam perducere
studuissent, praesertim quum ita instituerit, ut etia-m

